+++
title = "So You Want to Be a Wizard"
slug = "so_you_want_to_be_a_wizard"
date = 2008-06-11

[taxonomies]
forfattare = ["Johan J."]
kategorier = ["Recensioner"]
taggar = ["Diane Duane", "fantasy"]
+++

1-3/8 i år äger [sf-kongressen](om-oss/vad-ar-fandom) [Stocon 08](http://stocon08.warp10.se) rum i Stockholm. Hedersgäst är science fiction- och fantasyförfattare Diane Duane, vilket är anledningen till att hennes ungdomsfantasybok <i>So You Want to Be a Wizard</i> är vad som skall diskuteras under kvällens [bokpratsmöte](bokprat). <i>So You Want to Be a Wizard</i>, som gavs ut för första gången 1983, inleder Duanes serie <i>Young Wizards</i>, men kan utan problem läsas fristående utan att man fortsätter med de övriga böckerna i serien. Lyckligtvis, eftersom det gott och väl räcker med en bok.

Egentligen kanske det inte beror så mycket på boken som på att jag har svårt för några av de drag som utmärker många ungdomsböcker, som hur storyn fungerar: inom ramen för den överhängande handlingen får bokens båda huvudpersoner, Nita och Kit, en rad problem som alla klaras av på ungefär lika många sidor och där det, hur hotande de än är, alltid går att ta sig igenom svårigheterna genom någonting protagonisterna tidigare lagt sig till med, oavsett om det är en månskensrönnkvist eller en tacksam Lotus Esprit. Det känns lite som ett tv-spel: ett gäng banor de skall ta sig igenom för att komma fram till och besegra bossen. Det är ett berättande som kräver mer delaktighet från min sida för att faktiskt engagera mig.
