+++
title = "White Mars"
slug = "white_mars"
date = 2008-04-07

[taxonomies]
forfattare = ["Anglemark"]
kategorier = ["Kåserier"]
taggar = ["Mars", "rymdexpeditioner", "Åre"]
+++

Jag är just återkommen från några dagar i Åre, och när jag befann mig uppe på
Åreskutan så begrep jag mycket väl varför så många forskare och sf-författare
drar paralleller mellan de vita vidderna vid polerna och förhållandena på
Mars. (Det begrep jag i och för sig innan med, men det levandegjordes på ett
suveränt sätt däruppe.)

![Landskap](landskap1.jpeg)

Själva landskapet liknar Mars stenöknar, med undantag för färgen. Och det
finns väldigt lite i civilisationsväg, man känner sig helt utlämnad till den
karga, kala naturen.

![Landskap](landskap2.jpeg)

Toppstugan uppe på Åreskutan var helt igensnöad och masten liknade mest en
vittrad rauk.

![Toppstugan](toppstugan.jpeg)

En pistmaskin som tog sig ned mot kabinstationen liknade en stor och tung
självgående maskin som landsatts av Marsexpeditionen.

![Pistmaskin](pistmaskin.jpeg)

Själva kabinbanan, med dess gigantiska torn, vagnar och dockningsstationer
kändes väldigt sciencefictioniga. En korsning mellan isplaneten Hoth och
Firefly.

![Kabinbanan](kabinbanan.jpeg)
