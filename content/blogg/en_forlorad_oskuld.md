+++
title = "En förlorad oskuld"
slug = "en_forlorad_oskuld"
date = 2008-04-14

[taxonomies]
forfattare = ["Johan J."]
kategorier = ["Kåserier"]
taggar = ["bokprat", "böcker", "Cory Doctorow"]
+++

Ibland är man dålig och beställer inte böcker i tid för att få hem dem innan man borde ha läst dem. Det är någonting med det där att man <i>borde</i> beställa en bok, istället för att man <i>inte borde</i> beställa den utan lägga pengarna på saker som, tja, mat, som gör det hela så mycket mindre tilltalande. Då får man stå sitt kast, och läsa den <a href="http://craphound.com/someone/Cory_Doctorow_-_Someone_Comes_to_Town_Someone_Leaves_Town.htm">på skärmen</a> istället, någonting som man några timmar och en roman senare inser kanske var en måttligt god idé eftersom huvudet känns alldeles tomt på ett sätt som det inte brukar göra efter att man har läst en bok. Man är åtminstone en upplevelse rikare och vet vad det faktiskt innebär att läsa en så lång text på datorn utan paus. Om inte annat så är det en god påminnelse om varför man vanligtvis betalar för de där pappersbuntarna med trycksvärta på.

Det finns förstås förmodligen långt värre romaner att läsa på skärmen än Cory Doctorows <i>Someone Comes to Town, Someone Leaves Town</i>. Den är inte för långt, den är inte svårläst och den är tillräckligt engagerande för att man skall dras in i läsningen. Jag är ändå glad att det inte är någonting jag hade tänkt göra om de allra närmaste dagarna.
