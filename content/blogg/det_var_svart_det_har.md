+++
title = "Det var svårt det här..."
slug = "det_var_svart_det_har"
date = 2008-05-27

[taxonomies]
forfattare = ["Anglemark"]
kategorier = ["Kåserier"]
taggar = ["LibraryThing", "sf-kongresser", "Angel"]
+++

...att lyckas blogga kontinuerligt. Just nu är min stora fritidssysselsättning att föra över min och Linnéas bokkatalog från en FileMaker Pro-baserad databas till <a href="http://www.librarything.com/catalog/anglemark" title="LibraryThing">LibraryThing</a>. Det går ganska geschwint, men det är ett par böcker, så det tar tid. Jag upptäcker dubletter som jag inte visste om - vårt ena exemplar av Michael Crichtons <em>Det stora tågrånet</em> hade författarens namn felstavat på omslaget (<em>Chrichton</em>) och hade därför lyckats smyga sig in obemärkt i katalogen - men det är ju en av finesserna med LibraryThing: eftersom databasen noterar att olika utgåvor är samma verk så får man hjälp med att identifiera dubletter. Nu tror jag i och för sig inte att vi har så värst många fler dubletter som vi inte visste om.

I övrigt fylls kvällarna av kommittémöten inför kongresser jag är med att arrangera - <a href="http://kontext2008.se/" title="Kontext">Kontext</a> och <a href="http://www.imagicon.se/" title="Imagicon 2">Imagicon 2</a> -, pubmöten samt <a href="http://en.wikipedia.org/wiki/Angel_%28TV_series%29" title="Angel">Angel</a>. Vi har aldrig varit särskilt förtjusta i Angel-figuren i Buffy, men tänkte att vi till slut skulle ge serien en chans, och det har den väl på det hela taget visat sig värd än så länge, även om den är ruskigt ojämn.
