+++
title = "Bokpratsmöte – minirapport"
slug = "bokpratsmote_%e2%80%93_minirapport"
date = 2008-06-12

[taxonomies]
forfattare = ["Johan J."]
kategorier = ["Rapporter"]
taggar = ["bokprat", "fantasy", "böcker", "Diane Duane"]
+++

Igår var det, som <a href="__FIXME__/so-you-want-to-be-a-wizard/">påpekat</a>, bokpratsmöte hemma hos Jesper. Närvarande var Jesper, undertecknad, Björn och och Biörn X. Vi skulle prata om Diane Duanes <i>So You Want to Be a Wizard</i>, vilket vi också gjorde i någon mån. Ingen var förskräckligt imponerad – episodisk, för enkel utveckling, för enkla lösningar, könsrollscementerande och överdrivet kursiverad var några av omdömena som fälldes. Fungerande språk, intressanta miljöer och konstaterandet av vi nog tyckt bättre om den om vi befunnit oss någonstans i närheten av målgruppen var förlåtande faktorer. Ryktet säger att hennes Star Trek-böcker är bättre.

Mer tid ägnades förmodligen åt Neal Stephenson, hans idéer, hans förmåga att slänga in så många som möjligt sådana i en och samma roman och hans oförmåga att låta bli att skriva om udda religiösa sekter. Dessutom Cory Doctorow, J.K. Rowlings språk och värld och roliga namn på saker och ting, vilken science fiction som egentligen säljer, Homeland Security och amerikanska underrättelsetjänster.
