+++
title = "Bytet hemfört"
slug = "bytet_hemfort"
date = 2008-05-10

[taxonomies]
forfattare = ["Ante"]
kategorier = ["Kåserier"]
taggar = ["Dan Simmons", "Nathanial Hawthrone", "Poul Anderson", "Ramsey Cambell", "Robert Silverberg", "William Faulkner", "böcker", "droger"]
+++

<em>[Detta inlägg skrevs i torsdags, och publicerades då. Trodde jag. Tydligen skedde dock inte det sista steget som tänkt så här kommer det nu, lite försenat.] </em>

Som jag berättat tidigare har ett antikvariat i stan rabatt för att de ska slå igen. Jag har nu fyndat lite och kan inte låta bli att prata om fynden.

Väl medveten om att många verkar vara väldigt fascinerade av hans författarskap hittade jag en volym med <em>The Scarlet Letter</em> av Nathaniel Hawthorne. Dessutom en bok av William Faulkner, som man ju nästan måste läsa om man likt mig har haft en Hemingwayperiod. Faktum är att det är Robert Silverbergs fel, eftersom han fick mig att bli fascinerad igen av litterär stil och subtil språkmagi som en del av de här stora andarna ju är bra på. Vi får se om jag kan snappa upp nåt, och njuta lite under tiden.

Efter dessa höglitterära köp så kunde jag inte låta bli att kasta mig över <em>Agent of the Terran Empire</em> av Poul Anderson, samt <em>The Boat of a Million Years</em> av densamme. (Jag borde ha börjat läsa Poul Anderson tidigare!) Lyckligtvis fanns det även en <em>Songs of Kali</em> av en annan favorit, Dan Simmons, och Ramsey Campbells <em>The Long Lost</em>. De som någon gång hört t.ex. Johan Anglemark prata om Ian McDonald kanske även känner igen <em>Desolation Road</em>, vilket kändes som ett fynd även om den var lite sliten.

Som jag nämnde var Robert Silverberg inspirerande för vissa av inköpen, och jag kunde inte låta bli hans <em>Downward to the Earth</em> och en annan volym som jag redan har i Upsala Jag vill läsa dem här och de finns inte på biblioteket och jag kan ju alltid ge bort dem när vi åker härifrån. Jag har redan skänkt bort en av böckerna jag köpte, nämligen <em>The Fifth Head of Cerberus</em> av Gene Wolfe. Den kostade $1.5 och jag visste att en av ägarna till spelbutiken där jag håller till borde kunna gilla den. Hon är stor Aldissfan för övrigt.

Mycket skoj blev det! Det var billigt som bara den och det fanns flera små godbitar jag inte skrivit om här. Detta måste vara en drog för mig, för det känns som man trippar på tå och det bubblar lite i en när man köpt en jättehög med böcker för ingenting, och bär hem bytet för att stapla dem och gotta sig. Schysst drog, som inte verkar vara så farlig för kroppen.

Jag kanske återkommer med intryck när jag läst lite.
