+++
title = "Högt vattenstånd i Fyrisån"
slug = "hogt_vattenstand_i_fyrisan"
date = 2008-03-04

[taxonomies]
forfattare = ["Anglemark"]
kategorier = ["Inbjudningar"]
taggar = ["pubmöten"]
+++

Kära vitterhetsvänner!

Jag har äran att inbjuda er till professor Wiedenborgs föredrag ikväll om Michail Sjolochov och den upsalienska litteraturparnassens kritik av Akademiens val av litteraturpristagare på 1950- och 60-talen, betitlat "Högt vattenstånd i Fyrisån och andra slamkrypare".

Platsen är WAS - <strong>Williams akademiska salonger, Åsgränd 5</strong>, Uppsala. Tid: <strong>18.30 och framåt</strong>.

Professor Wiedenborg är aktuell med boken <em>Spuds and Bacon</em>, om Samuel Becketts och Michail Sjolochovs samlevnadsförhållanden under det kalla kriget, där han driver tesen att potatispest och ransoneringar förklarar både motivval och erotiska problem hos dessa författare, samt spekulerar i sanningshalten i de rykten som var i svang under 1940-talet om att Samuel Beckett egentligen var Gertrude Stein i förklädnad.

Varm välkomna. Mat och dryck serveras mot separat avgift.

Giovanni Cramelgna

Koordinator, WAS
