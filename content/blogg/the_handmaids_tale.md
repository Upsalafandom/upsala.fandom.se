+++
title = "The Handmaid's Tale"
slug = "the_handmaids_tale"
date = 2009-08-31

[taxonomies]
forfattare = ["Björn"]
kategorier = ["Rapporter"]
taggar = ["Margaret Atwood", "The Handmaid's Tale", "bokprat"]
+++

Här är en liten rapport från kvällens bokprat om <em>The Handmaid's Tale</em> av Margaret Atwood. American Library Association har enligt uppgift rankat boken som 37:e mest anmälda bok 1990–2000. Vi pratade en stund om varför, men tyckte väl själva att vi läst värre.

En del av oss hade också läst Atwood's <em>Oryx and Crake</em>, en annan dystopisk roman, och konstaterade att det finns en del likheter, framförallt att båda på något sätt beskriver en miljökatastrof, om än mindre direkt i <em>The Handmaid's Tale</em> än i <em>Oryx and Crake</em>. En annan likhet är ett den använder många flashbacks till perioden före katastrofen.

Vi var imponerade av Atwoods ekonomiska världsbeskrivning. Någon klagade på att romanen inte lockade en att läsa vidare. Berättelsen har ett ganska långsamt tempo, och verkar vara konstruerad för att ge intryck av en enahanda tillvaro.

Vi pratade ett stund om huruvida den snabba samhällsomvandling som boken skildrar är realistisk. Boken inbjuder till jämförelser med Iran; händelserna där gör att tidsperspektivet inte verkar alltför orimligt, förutom att författaren har lagt till en miljökatastrof som katalysator.

När vi pratat klart om Atwood forsatte vi med andra ämnen, som emotönten Bradbury.

Nästa bokprat kommer att handla om _Toffs bok_ av Kalle Dixelius. Datum kommer snart.
