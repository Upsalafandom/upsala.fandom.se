<!DOCTYPE html>
<html lang="sv">
<head>
<meta charset="UTF-8">
<meta name="viewport" content="width=device-width, initial-scale=1">
<link rel="stylesheet" href="https://upsala.fandom.se/style.css">
<link href="https://upsala.fandom.se/favicon.ico" rel="icon">
<link href="https://upsala.fandom.se/favicon-16x16.png" rel="icon" sizes="16x16">
<link href="https://upsala.fandom.se/favicon-96x96.png" rel="icon" sizes="96x96">
<link href="https://upsala.fandom.se/favicon-192x192.png" rel="icon" sizes="192x192">
<link href="https://upsala.fandom.se/favicon-32x32.png" rel="icon" sizes="32x32">
<title>Tittar på teve – Upsalafandom</title>
<link rel="alternate" type="application/rss+xml" title="Upsalafandom RSS" href="https://upsala.fandom.se/rss.xml">
<link rel="sitemap" type="application/xml" title="Upsalafandom Sitemap" href="https://upsala.fandom.se/sitemap.xml">
<link rel="me" href="https://mastodon.sdf.org/@bkhl">
<meta name="description" content="Sällskap för vetenskaplig vitterhet">
</head>
<body>
<header>
<p><a href="https://upsala.fandom.se">Upsalafandom</a> / <a href="https://upsala.fandom.se/blogg">Blogg</a></p>
</header>
<main>
<article>
<header>
<h1>Tittar på teve</h1>
<p>Av <a href="https://upsala.fandom.se/forfattare/bjorn/">Björn</a> i <a href="https://upsala.fandom.se/kategorier/recensioner/">Recensioner</a> <time datetime="2008-07-11">2008-07-11</time></p>
<p><small>Om <a href="https://upsala.fandom.se/taggar/charlie-jade/">Charlie Jade</a>, <a href="https://upsala.fandom.se/taggar/doctor-who/">Doctor Who</a>, <a href="https://upsala.fandom.se/taggar/firefly/">Firefly</a>, <a href="https://upsala.fandom.se/taggar/life-on-mars/">Life on Mars</a> och <a href="https://upsala.fandom.se/taggar/teve/">teve</a></small></p>
</header>
<p>I <a href="./blogg/riktig_sf_film.md">Riktig sf-film</a> tipsade jag om några filmer som trots valet av medium är god science fiction.</p>
<p>Nu tänkte jag göra samma sak igen, fast med teve.</p>
<p id="zola-continue-reading"><a name="continue-reading" id="continue-reading"></a></p>
<p><a href="https://www.imdb.com/title/tt0303461">Firefly</a> (2002)</p>
<p>Det här är den enda USA-producerade serien i listan.</p>
<p><em>Firefly</em> är en rymdopera skapad av upphovsmannen till <a href="https://www.imdb.com/title/tt0118276">Buffy</a>. En cynisk men karismatisk krigsveteran, från ett inbördeskrig inte helt olikt det amerikanska, åker runt i ett vilda västern-liknande solsystems utkanter, skrapande ihop sitt levebröd genom att utföra olika skumma uppdrag. Inte ett helt obekant koncept alltså.</p>
<p>Styrkan i serien ligger i dramat inom besättningen, och i den lätt humoristiska dialogen. Efter att serien lades ner gjordes en biofilm också, som blev en rejäl flopp (i min mening välförtjänt).</p>
<p><a href="https://www.imdb.com/title/tt0408378">Charlie Jade</a> (2005)</p>
<p>En privatdetektiv från en värld som tagen från en roman av Philip K. Dick finner sig fångad i en parallellvärld liknande vår egen. Gradvis uppdagas att ett företag från huvudpersonens hemvärld är inblandade i ohämmad resursöverföring från andra världar.</p>
<p>Mot denna bakgrund kommenterar denna kanadensisk-sydafrikanska samproduktion personlig moral i relation till makt och exploatering.</p>
<p>Förutom sina filmiska kvaliteter har serien utmärkt musik.</p>
<p><a href="https://www.imdb.com/title/tt0436992">Doctor Who</a> (2005–)</p>
<p>Alla känner väl till BBC:s sf-flaggskepp <em>Doctor Who</em>. Den nya serien har måhända lite högre budget än när det begav sig, men fortfarande ligger tonvikten på en intressant historia. Sedan spelar det inte så stor roll om det syns att utomjordlingarna är gjorda av gamla rengöringsmedelsflaskor.</p>
<p><a href="https://www.imdb.com/title/tt0478942">Life on Mars</a> (2006–2007)</p>
<p>I denna BBC-serie vaknar en polis i Manchester vaknar efter en trafikolycka upp på 70-talet, där han fortsätter sitt arbete trots psykedeliska meddelanden från verkligheten. Huvudpersonen påminner på många sätt om någon av Philip K. Dicks (där är han igen) antihjältar, då han slits mellan att acceptera sin nya miljö eller att försöka bryta sig ut och vakna upp.</p>
<p>Det var det. Nästa gång ska jag göra en lista över sf-romaner som trots att de är romaner är usla.</p>
</article>
</main>
<footer>
<nav>
<section>
<h4>Navigation</h4>
<ul>
<li><a href="https://upsala.fandom.se/blogg/ungdom/" rel="next">Nästa (Den ungdomen...)</a></li>
<li><a href="https://upsala.fandom.se/blogg/bradspel-en-guide-till-ditt-nya-beroende/" rel="prev">Föregående (Brädspel: En guide till ditt nya beroende!)</a></li>
</ul>
</section>
<section>
<h4>Sidor</h4>
<ul>
<li><a href="https://upsala.fandom.se/blogg">Blogg</a></li>
<li><a href="https://upsala.fandom.se/kalendarium">Kalendarium</a></li>
<li><a href="https://upsala.fandom.se/kontakt">Kontakt</a></li>
<li><a href="https://upsala.fandom.se/english">In English</a></li>
</ul>
</section>
<section>
<h4>Prenumerera med RSS</h4>
<ul>
<li><a href="https://upsala.fandom.se/rss.xml" rel="alternate">Alla artiklar</a></li>
</ul>
</section>
</nav>
</footer>
</body>
</html>
