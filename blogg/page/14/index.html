<!DOCTYPE html>
<html lang="sv">
<head>
<meta charset="UTF-8">
<meta name="viewport" content="width=device-width, initial-scale=1">
<link rel="stylesheet" href="https://upsala.fandom.se/style.css">
<link href="https://upsala.fandom.se/favicon.ico" rel="icon">
<link href="https://upsala.fandom.se/favicon-16x16.png" rel="icon" sizes="16x16">
<link href="https://upsala.fandom.se/favicon-96x96.png" rel="icon" sizes="96x96">
<link href="https://upsala.fandom.se/favicon-192x192.png" rel="icon" sizes="192x192">
<link href="https://upsala.fandom.se/favicon-32x32.png" rel="icon" sizes="32x32">
<title>Blogg – Upsalafandom</title>
<link rel="alternate" type="application/rss+xml" title="Upsalafandom RSS" href="https://upsala.fandom.se/rss.xml">
<link rel="sitemap" type="application/xml" title="Upsalafandom Sitemap" href="https://upsala.fandom.se/sitemap.xml">
<link rel="me" href="https://mastodon.sdf.org/@bkhl">
<meta name="description" content="Sällskap för vetenskaplig vitterhet">
</head>
<body>
<header>
<p><a href="https://upsala.fandom.se">Upsalafandom</a></p>
</header>
<main>
<header>
<h1>Blogg</h1>
</header>
<article>
<header>
<h2><a href="https://upsala.fandom.se/blogg/en-forlorad-oskuld/">En förlorad oskuld</a></h2>
<p>Av <a href="https://upsala.fandom.se/forfattare/johan-j/">Johan J.</a> i <a href="https://upsala.fandom.se/kategorier/kaserier/">Kåserier</a> <time datetime="2008-04-14">2008-04-14</time></p>
<p><small>Om <a href="https://upsala.fandom.se/taggar/cory-doctorow/">Cory Doctorow</a>, <a href="https://upsala.fandom.se/taggar/bokprat/">bokprat</a> och <a href="https://upsala.fandom.se/taggar/bocker/">böcker</a></small></p>
</header>
<p>Ibland är man dålig och beställer inte böcker i tid för att få hem dem innan man borde ha läst dem. Det är någonting med det där att man <em>borde</em> beställa en bok, istället för att man <em>inte borde</em> beställa den utan lägga pengarna på saker som, tja, mat, som gör det hela så mycket mindre tilltalande. Då får man stå sitt kast, och läsa den <a href="http://craphound.com/someone/Cory_Doctorow_-_Someone_Comes_to_Town_Someone_Leaves_Town.htm">på skärmen</a> istället, någonting som man några timmar och en roman senare inser kanske var en måttligt god idé eftersom huvudet känns alldeles tomt på ett sätt som det inte brukar göra efter att man har läst en bok. Man är åtminstone en upplevelse rikare och vet vad det faktiskt innebär att läsa en så lång text på datorn utan paus. Om inte annat så är det en god påminnelse om varför man vanligtvis betalar för de där pappersbuntarna med trycksvärta på.</p>
<p>Det finns förstås förmodligen långt värre romaner att läsa på skärmen än Cory Doctorows <em>Someone Comes to Town, Someone Leaves Town</em>. Den är inte för långt, den är inte svårläst och den är tillräckligt engagerande för att man skall dras in i läsningen. Jag är ändå glad att det inte är någonting jag hade tänkt göra om de allra närmaste dagarna.</p>
</article>
<article>
<header>
<h2><a href="https://upsala.fandom.se/blogg/redan-de-gamla-pulpforfattarna/">Redan de gamla pulpförfattarna...</a></h2>
<p>Av <a href="https://upsala.fandom.se/forfattare/aka/">Åka</a> i <a href="https://upsala.fandom.se/kategorier/kaserier/">Kåserier</a> <time datetime="2008-04-11">2008-04-11</time></p>
<p><small>Om <a href="https://upsala.fandom.se/taggar/noveller/">noveller</a> och <a href="https://upsala.fandom.se/taggar/singulariteten/">singulariteten</a></small></p>
</header>
<p>Jag läste just ett referat av novellen "The Microcosmic God" av Theodore Sturgeon, publicerad 1941. Den handlar tydligen om en man som skapar en sorts mikroskopiska varelser som lever mycket snabbare än människor, och låter dem evolvera under kontrollerade former. Meningen är att de ska passera människans utveckling så att man kan dra nytta av upptäckter och uppfinningar som de gör. Det går enligt planen först, men ganska snart drar de ifrån människorna så mycket att de inte går att förstå över huvud taget, än mindre kontrollera eller dra nytta av.</p>
<p>Det verkar lite <a href="https://sv.wikipedia.org/wiki/Singulariteten">bekant</a> på något sätt.</p>
<p>Det finns många sf-idéer som har funnits längre än man tror.</p>
<p>Och för övrigt kanske jag borde läsa något av Vernor Vinge någon gång. Borde jag det?</p>
</article>
<article>
<header>
<h2><a href="https://upsala.fandom.se/blogg/soldiers-live-farval-till-nagra-gamla-vanner/">Soldiers Live -- farväl till några gamla vänner</a></h2>
<p>Av <a href="https://upsala.fandom.se/forfattare/ante/">Ante</a> i <a href="https://upsala.fandom.se/kategorier/kaserier/">Kåserier</a> och <a href="https://upsala.fandom.se/kategorier/recensioner/">Recensioner</a> <time datetime="2008-04-11">2008-04-11</time></p>
<p><small>Om <a href="https://upsala.fandom.se/taggar/fantasy/">fantasy</a>, <a href="https://upsala.fandom.se/taggar/framlingslegionen/">främlingslegionen</a> och <a href="https://upsala.fandom.se/taggar/psykotiska-trollkarlar/">psykotiska trollkarlar</a></small></p>
</header>
<p>Jag har nu läst slut på Glen Cooks serie om The Black Company. Sträckläst i det närmaste, faktiskt. Det känns lite sorgset att det är över, men ändå skönt att veta att det inte blir mer. Hur folk kan läsa bokserier som består av ett större antal volymer ter sig för mig ofta som lite märkligt. Vill man inte möta nya figurer? Vill man inte ha slut på intrigen så man får veta hur det går? Tappar man inte modet om man aldrig verkar avsluta berättelsen?</p>
<p>Vanligtvis tycker jag bäst om att läsa ganska korta och avslutade berättelser. Det har hänt mer än en gång att jag läst ett verk så fort att jag missat massa subtila detaljer, vilka sedan jag får utpekat för mig till både min och utpekarens förvåning. I själva verkar är det en ganska naturlig effekt av hur jag ofta läser. Det jag vill åt är att få veta gåtans lösning och mysteriernas utredanden. Om en berättelse handlar om en märklig artefakt som hittas på månen och antyder att det funnits intelligent liv som planterat den där för tusentals år sedan vill jag läsa så fort jag kan till slutet så jag får veta hur artefakten kom dit, och vem som gjorde det. Fanns det en parallellhandling där det förekom kommentarer och reflektioner om samhälle och politik? Fanns det en relationshistoria? Det missade jag, när jag rusade vidare efter <em>Mysteriets</em> lösning.</p>
<p>Det finns naturligtvis undantag från den aningen förenklade bild jag skissade ovan. Inte alla böcker går ens att läsa på det viset. Men, att läsa en lång episk saga och gå upp i miljön och bara njuta av sceneriet, som jag vet att en del läsare gör, det gör jag väldigt sällan. Att nu i ett sträck läsa fyra volymer som utspelar sig i samma värld med samma personer var något av ett undantag för mig, och man kan ju fråga sig varför jag gjorde så.</p>
<p>Cooks böcker var för mig, när jag läste de första tre volymerna i serien, ett nytt namn och hans böcker en ny typ av läsupplevelse. Det var storslagen fantasy med ondingar som kunde få jorden att skälva, med huvudpersoner som inte var några duvungar de heller och det var skrivet med en kall och torr och precis stämma. Kompaniet, det sista av de fria kompanierna från Khatovar, var en mötesplats för utstötta och missanpassade och de var inte några muntra hjältar. Det skitiga och leriga soldatlivet kändes mer äkta än de idealiserade questromaner jag läst, och humorn och det faktum att det var gott om dramatiska scener gjorde att de gick hem. Det fanns klara och tydliga hot, och det gjorde ont när det gick illa och när kompaniet åstadkommit nåt så kändes det tillfredställande samtidigt som det inte på något vis var ljust, glatt och "alla levde lyckliga i alla sina dagar" i slutet.</p>
<p>Nu när jag läst de sista böckerna är nära nog alla ursprungliga personer i kompaniet döda. Många dog en meningslös död, en brutal död och en död långt bort från allt kan skulle kunna kalla ett hem. Man förstår att Cook nyttjar en del av den soldatromantik och det exotiska skimmer som omger <a href="http://www.legion-etrangere.com">Främlingslegionen</a> när han skriver om The Black Company. Som pacifist kan man ju kanske tycka att sådant är lite fånigt, men tanken att även utstötta kan finna hemhörighet i sin lilla grupp är ju ganska tilltalande. Jag kommer faktiskt inte riktigt ihåg när jag senast känt sådan saknad när några grånade, gamla och gnälliga personer i en bok tillslut kilat vidare. Mitt bland alla palatsintriger, främmande världar och monomaniskt kämpande och psykotiska trollkarlar blev folk riktigt mänskliga. Jag fick tillslut veta hur det gick, och fick under tiden följa ett gäng knäppgökar och komma dem inpå skinnet så att jag nästan började känna mig lite hemma i den där världen, samtidigt som jag är glad att jag kan lägga den åt sidan. Livet går vidare, precis som i vår värld.</p>
<p>Soldiers live, and wonder why.</p>
</article>
<article>
<header>
<h2><a href="https://upsala.fandom.se/blogg/uj-ar-det-redan-onsdag/">Uj, är det redan Onsdag?</a></h2>
<p>Av <a href="https://upsala.fandom.se/forfattare/katrin/">Katrin</a> i <a href="https://upsala.fandom.se/kategorier/kaserier/">Kåserier</a> <time datetime="2008-04-09">2008-04-09</time></p>
<p><small>Om <a href="https://upsala.fandom.se/taggar/david-weber/">David Weber</a>, <a href="https://upsala.fandom.se/taggar/hard-sf/">hård sf</a> och <a href="https://upsala.fandom.se/taggar/rekommendationer/">rekommendationer</a></small></p>
</header>
<p>Det är meningen att jag ska blogga här varje Onsdag. Det är inte klokt vad en vecka går fort!</p>
<p>Idag tänkte jag skriva lite om David Weber och hans serie om Honor Harrington.</p>
<p>Jag gillar ju "hård SF" med rymdresor, interstellära krig, mm och har till exempel svårt att vänta på <a href="http://www.fantasticfiction.co.uk/h/tanya-huff">Tanya Huffs</a> nya bok om "Staff Sergeant Torin Kerr's" vidare äventyr i "Valor" serien. I väntan på att den senaste boken i den serien ska skickas ut (ja jag har beställt den) så nosade jag runt för att hitta något som fick höga betyg och trevliga recensioner. Jag fann <a href="https://en.wikipedia.org/wiki/David_Weber">David Weber</a>. Klick, klick, (internethandel gillar jag) så använde jag en stor del av mitt senaste stipendium och SF-bokhandeln i Stockholm skickade ett jättepaket fullt med nya spännande böcker. Men nu, 3 böcker senare, börjar jag ana att de är som de är och blir inte bättre. Ja, Honor är duktig, ja, hon är en riktigt bra officer, ja, hon... Men, NEJ, jag begriper inte haussen. Kan någon förklara för mig varför serien om Honor Harrington blivit SÅ populär?</p>
<p>Och kan någon rekommendera någonting annat som jag kan bita i när tanyahuffabstinensen blir för stark?</p>
</article>
<article>
<header>
<h2><a href="https://upsala.fandom.se/blogg/white-mars/">White Mars</a></h2>
<p>Av <a href="https://upsala.fandom.se/forfattare/anglemark/">Anglemark</a> i <a href="https://upsala.fandom.se/kategorier/kaserier/">Kåserier</a> <time datetime="2008-04-07">2008-04-07</time></p>
<p><small>Om <a href="https://upsala.fandom.se/taggar/mars/">Mars</a>, <a href="https://upsala.fandom.se/taggar/rymdexpeditioner/">rymdexpeditioner</a> och <a href="https://upsala.fandom.se/taggar/are/">Åre</a></small></p>
</header>
<p>Jag är just återkommen från några dagar i Åre, och när jag befann mig uppe på Åreskutan så begrep jag mycket väl varför så många forskare och sf-författare drar paralleller mellan de vita vidderna vid polerna och förhållandena på Mars. (Det begrep jag i och för sig innan med, men det levandegjordes på ett suveränt sätt däruppe.)</p>
<p><img src="https://upsala.fandom.se/blogg/white-mars/landskap1.jpeg" alt="Landskap"></p>
<footer>
<p><a href="https://upsala.fandom.se/blogg/white-mars/#continue-reading">Fortsätt läsa</a></p>
</footer>
</article>
<article>
<header>
<h2><a href="https://upsala.fandom.se/blogg/fantasy-fran-forr/">Fantasy från förr</a></h2>
<p>Av <a href="https://upsala.fandom.se/forfattare/aka/">Åka</a> i <a href="https://upsala.fandom.se/kategorier/kaserier/">Kåserier</a> <time datetime="2008-04-06">2008-04-06</time></p>
<p><small>Om <a href="https://upsala.fandom.se/taggar/bocker/">böcker</a> och <a href="https://upsala.fandom.se/taggar/fantasy/">fantasy</a></small></p>
</header>
<p>Jag läste nyligen <a href="http://mycupoftea.blogsome.com/2008/03/30/stephen-donaldson-the-chronicles-of-thomas-covenant-the-unbeliever">den här reflektionen om att läsa Stephen Donaldsons verk om Thomas Covenant</a> och mäta den mot dess rykte. Det rimmar ganska bra med en del av mina intryck av min pågående omläsning av Fionavar-trilogin av Guy Gavriel Kay. Omslagstexten säger också att det är ett verk "in the tradition of J.R.R. Tolkien and Stephen R. Donaldson."</p>
<p>Det finns en massa egendomliga anledningar som samverkar för att få mig att läsa de här böckerna igen.</p>
<ul>
<li>Jag tyckte inte så mycket om dem när jag läste dem första gången (i högstadiet), och jag har alltid undrat varför.</li>
<li>Jag har hört många säga bra saker om de här böckerna, och jag har väldigt vaga minnen av dem. De kunde vara kul att komma ihåg, som fantasy-allmänbildning så där.</li>
<li>Fantasybokgruppen jag är med i läste första delen för ett tag sedan. Jag känner utmaningen att lära mig läsa lite mer renodlad fantasy, om inte annat för att prova hur jag reagerar på det nuförtiden.</li>
<li>Ett läsprojekt sen jag kom till Kanada har varit att läsa kanadensiska författare, och Kay är ju en sådan.</li>
</ul>
<p>Fast min käre make skakade på huvudet och sade att de inte var bra böcker, och att jag borde läsa något nyare av Kay. Det är ju ändå Fionavar-böckerna som är mest kända, och läser jag för att allmänbilda mig är det ju dem jag borde ta mig an. Nu har jag kommit halvvägs in i andra boken, och jag är lite kluven, kan man säga.</p>
<p>I första boken tyckte jag fortfarande att det var fint och stämningsfullt med det högtidliga språket och den kosmiska Signifikansen av allt som händer, men nu börjar jag tröttna. Alla verkar ha någon fantastisk stor roll att fylla, och allt hänger samman. Det är en känsla av Öde och Förutbestämmelse över alltihop, som ett jättestort men ganska mekaniskt spel.</p>
<p>Den enda av de gamla storslagna berättelser som den här fantasytraditionen inspireras av som jag faktiskt har läst ordentligt (två gånger också) är Niebelungensången, men jag tror ändå att jag kan säga att jag fattar vad det är för känsla de här författarna (Kay, Donaldson, Tolkien, m fl) försöker återskapa eller bygga upp. Det biter bara delvis på mig som läsare, och i det här fallet mindre än många andra.</p>
<p>De bitar jag tycker bäst om är de där de vanliga, små och vardagliga människorna tittar fram. Det är sådant jag kan känna med, och kanske också identifiera mig med. Det jag gillar med <em>Sagan om Ringen</em> (får man fortfarande kalla den så?) är att hoberna inte är särskilt märkvärdiga egentligen, bara sega och uthålliga. De har sin storhet i att de överträffar sig själva, och i grund och botten är väldigt jordnära. Det jag gillar hos Lewis (ja, jag framhärdar i att gilla både Narnia och Rymdtrilogin, trots allt folk säger) hänger väldigt mycket på samma kvalitet, att barnen är så vanliga och strapatserna de är med om så vardagligt obekväma. Hjältarna fryser och svälter och bråkar inbördes och är allmänt mänskliga. Det finns en massa mänskliga svagheter i Fionavar också, men det är också av de mer storslagna eller svårmodiga slaget (törs jag använda ordet <em>melodramatisk</em>?): svartsjuka, självförakt, dödslängtan, och så vidare.</p>
<p>Jag tror att jag uppskattar berättelsen mer nu än när jag läste den första gången, men det är på ett distanserat sätt. Det är omöjligt för mig att leva mig in i händelserna, att känna mig särskilt engagerad av hela spelet om status och att visa sig på styva linan som folk rätt mycket ägnar sig åt.</p>
<p>En sak jag också har svårt att förstå är vad det är som gör Fionavar till ur-världen, den viktigaste av dem alla, själva grunden för existensen. Även om det finns massor av magi och sånt finns det liksom inget som övertygar mig om att Fionavar är särskilt speciellt. Folken där är väldigt stolta och ädla och så där, men de verkar inte ha historia eller kultur eller något sådant som ger intryck av att vara särskilt stort eller gammalt eller kosmiskt centralt. Det är liksom en renässansliknande kultur (utan högteknologi) och med alver och ädla vildar (nåja) som lever i områdena runtomkring. Inget speciellt. Och jag får inte riktigt känslan av att världen är gammal, som ändå Midgård väldigt tydligt är i <em>Sagan om Ringen</em>.</p>
<p>Vi får väl se om jag orkar läsa den tredje delen också. Egentligen vill jag det, för annars vet jag ju fortfarande inte riktigt vad jag pratar om, fast frågan är om jag känner mig tillräckligt intresserad. Det finns ju andra böcker som lockar.</p>
</article>
<article>
<header>
<h2><a href="https://upsala.fandom.se/blogg/spridda-intryck-av-ad-astra/">Spridda intryck av Ad Astra</a></h2>
<p>Av <a href="https://upsala.fandom.se/forfattare/ante/">Ante</a> i <a href="https://upsala.fandom.se/kategorier/kaserier/">Kåserier</a> och <a href="https://upsala.fandom.se/kategorier/rapporter/">Rapporter</a> <time datetime="2008-04-03">2008-04-03</time></p>
<p><small>Om <a href="https://upsala.fandom.se/taggar/fandom/">fandom</a>, <a href="https://upsala.fandom.se/taggar/knappgokar/">knäppgökar</a>, <a href="https://upsala.fandom.se/taggar/kongresser/">kongresser</a> och <a href="https://upsala.fandom.se/taggar/skrack/">skräck</a></small></p>
</header>
<p>Nu har jag då tillslut varit på en kongress i nordamerika. Det var kul att gå på kongress. Saker var välskötta och rullade på så fansen kunde roa sig utan katastrofer och det är ju det viktigaste. Det som jag tyckte var lite dåligt var att det inte fanns någon från arrangörerna som vallade panelister och såg till att de var på plats och fick vad de kunde behöva. Det var ju inget jag personligen led av, men det hade varit en bra sak att ha.</p>
<p>Det som skiljer en svensk kongres eller en eastercon från den kongress vi var på är ju det där med baren. Många gånger när det planeras kongresser i Sverige är det ju viktigt att man har en centralt placerad bar som blir en mötesplats för folk på kongressen. Som Åka redan skrivit om hade de ju en con suite med snacks istället. Lite udda. Jag ska skriva lite om det som för mig kändes mer annorlunda.</p>
<p>Med risk för att verka som en gnällig gammal gubbe så måste jag erkänna att de personer som drev runt i diverse kostymer var för mig inte bara annorlunda, utan mer än lovligt märkliga. När det passerade förbi en stormtrooper som gick runt med nåt plastvapen och pratade med en burkig radioröst likt i Star Wars filmerna, fick jag konstiga idéer att vilja säga "get a life!" till honom. Kanske lite märklig reaktion från någon som ändå är på en kongress för folk som läser böcker och ser på film om små gröna män...</p>
<p>Jag upplevde min kongress väldigt dubbelt. Jag hade kul på kongressen, men blev då och då påmind om att folk omkring mig var tokbisarra. Märklig erfarenhet.</p>
<p>Nåja.</p>
<p>Vi kom till hotellet och installerade oss. Det tog ett bra tag att ta sig dit, och man insåg att Toronto är stort. Skulle man ut och äta på kvällarna fick man ta bilen/bussen ner på stan så jag tror inte folk gjorde det i någon större utsträckning. Vi installerade oss och insåg att i den längan vi bodde var alla roompartys och liknande. Jag brukar vara känslig för sånt, men lyckades sova aldeles utmärkt med öronproppar. Hotellet hade programrum lite överallt, men när de var utspridda på olika våningar var det ofta bara ett par rum precis intill hissen på varje våning. I vissa fall kändes det lite märkligt utspritt. Det funkade ganska bra, dock. Baren låg bra till i närheten av de stora "ballrooms" som vara de stora programsalarna, registreringen, dealers room och andra ställen man ofta ville komma till. Det tråkiga var förstås att det var inte så mycket folk som satt där, och att ölpriserna var som ett typiskt svenskt uteställe, dvs inte billigt alls.</p>
<p>Eftersom jag tog hand om Rebecka medan Åka var med i programmet, och vi fick tillträde till green room, så var vi ganska mycket där. Där fanns det läsk, godis och plockmat precis som i konsviten. Mycket sånt. Det var inte så välbesökt så vi kunde plocka i oss en hel del. Rebecka käkade ost och vindruvor och pratade telefon (hon gillar att trycka på knappar och lyfta luren), och jag snackade lite med den delen av arrangörsgruppen som hade grönrumstjänst. Riktigt trevliga filurer.</p>
<p>Några programpunkter han jag besöka och ska orda lite om här. Det första jag kommer ihåg var en panel om gränsöverskridande inom skräckgenren. Panelen alla var överens om att man måste ha någon sorts katarsis, moralisk poäng eller liknande för att det man gör inte bara ska bli pornografi. Vissa icke namngivna författare fick sig en slev kritik för brist på sådant. Man fick känslan av att detta var en panel som slängts in för att fylla en nisch, och att deltagarna suttit i den flera gånger. Dock så blev det intressant småprat om en del annat också. En annan handlade om författare som agerat redaktörer och vad den erfarenheten lärt dem. Lite känsla av fiskehistoria eller lumparminnen över den panelen, men den var i alla fall ganska roande. Det finns en hel del riktigt otrevliga och korkade människor både som författare och som redaktörer. Sist var jag på en panel om Writers of the Future. Det är alltså en tävling som startades av Scientologerna, antagligen för att bygga lite goodwill inom fandom och publicistsvängen för L Ron och hans <a href="http://www.xenu.net">anhang</a>. Panelisterna berättade dock att det var en toppenchans att få vara med på workshops och allt det man bjöds på som vinnare i tävlingen. Eftersom jag var den första på plats i ett ganska tomt rum med fler panelister än lyssnare så fick jag en gratis bok! Säga vad man vill om Elron, men hans initiativ har fört fram en del hyggligt intressanta författare!</p>
<p>Sammanfattningsvis kan man väl säga att jag hade trevligt även om jag var lite splittrad. Oavsett om jag ibland frågar mig vad fandom och kongresser med knäppgökar i konstiga dräkter är bra för så verkar jag ju bli på gott humör av dem. Jag blir inte klok på mig själv ibland. Bland bytet fanns förutom min gratisbok en skräcksamling samt en bunt Glen Cook. Sämre sätt finns att tillbringa en weekend.</p>
</article>
<article>
<header>
<h2><a href="https://upsala.fandom.se/blogg/vonda-n-mcintyres-dreamsnake/">Vonda N. McIntyre's "Dreamsnake"</a></h2>
<p>Av <a href="https://upsala.fandom.se/forfattare/katrin/">Katrin</a> i <a href="https://upsala.fandom.se/kategorier/kaserier/">Kåserier</a> <time datetime="2008-04-02">2008-04-02</time></p>
<p><small>Om <a href="https://upsala.fandom.se/taggar/saknat-kapitel/">saknat kapitel</a></small></p>
</header>
<p>Jag läste "Om Gräs och Dis och Sand" av <a href="http://www.vondanmcintyre.com">Vonda N. McIntyre</a> för en ohemult massa år sedan. En fantastisk spännande och annorlunda värld målades upp. Jag kan fortfarande "se" flera av scenerna i den boken, så fantasieggande var den. Men, den hade ett synnerligen mystiskt slut!</p>
<p>Huvudrollsinnehavarinnan bara står där framför porten till en stad och ska gå in och så slutar boken. Tvärt!</p>
<p>Eftersom jag hade alla dessa härliga (men lite suddiga) bilder i min skalle så tänkte jag härom året att jag skulle läsa om boken för att minnas lite mer. På äldre dagar läser jag ju böcker enbart på Engelska så jag köpte boken "Dreamsnake" .</p>
<p>Hupp!</p>
<p>Nu var slutet helt annorlunda!</p>
<p>Nu gjorde jag något riktigt ovanligt... Jag kunde inte låta bli att på vinst och förlust skriva till författarinnan, (berömma hennes författarskap) och kommentera att den Svenska boken nog tappat ganska så mycket i översättnigen.</p>
<p>Döm om min glädje när Vonda svarade! Och om min bryddhet när hon skrev att den svenske förläggaren typ tappat bort det sista kapitlet och tryckt boken utan detta. Om jag kommer ihåg rätt så sa hon att kapitlet trycktes separat (som ett fristående litet häfte) men att detta inte alltid åtföljt böckerna... Hon skrev också lite torrt att det kanske var det saknade sista kapitlet som gjort att hon inte fått så många svenska fans...</p>
<p>Nu till min undran. Finns det någon som vet mer om detta? Om varför det sista kapitlet saknas i den svenska översättnigen? Ni som är översättare, kan det ha varit översättarens fel? Eller finns det andra teorier? Jag kan inte låta bli att ibland fundera på hur en sådan sak kan hända...</p>
<p>;o)</p>
<p>Vonda har ju vunnit "Nebulapriset" för "Of Mist, and Grass, and Sand," och samma pris plus "Hugopriset" för "Dreamsnake" där ju "Of Mist, and Grass, and Sand," är en del och om detta kan man läsa "<a href="https://en.wikipedia.org/wiki/Vonda_McIntyre">överallt</a>". Men att sista kapitlet skulle saknas i den Svenska översättningen står ingenstans, vaffördådå?</p>
</article>
<article>
<header>
<h2><a href="https://upsala.fandom.se/blogg/mot-stjarnorna-via-torontos-lokaltrafik/">Mot stjärnorna via Torontos lokaltrafik</a></h2>
<p>Av <a href="https://upsala.fandom.se/forfattare/aka/">Åka</a> i <a href="https://upsala.fandom.se/kategorier/kaserier/">Kåserier</a> och <a href="https://upsala.fandom.se/kategorier/rapporter/">Rapporter</a> <time datetime="2008-03-31">2008-03-31</time></p>
<p><small>Om <a href="https://upsala.fandom.se/taggar/kongresser/">kongresser</a></small></p>
</header>
<p>Här kommer en liten snabb sammanfattning av intrycken från sf-kongressen Ad Astra i Toronto nu i helgen. Möjligtvis kommer det lite djupare tankar senare, om jag orkar.</p>
<p>Ad Astra är en kongress med lång historia. På en fest på lördagskvällen pratade jag med en man som tyckte att Ad Astra var bättre förr när det var mer fokus på litteratur, en smalare och mer genomtänkt kongress som författare gillade. Många som brukade gå på Ad Astra tycker inte att det är intressant längre, sade han, och han trodde inte att det gamla gardet skulle ha bjudit in en författare som Kevin J Anderson som den centrala författargästen (han är känd för att skriva media tie-ins, böcker som baserar sig på Star Wars och X-Files -- samt uppföljare till <em>Dune</em>).</p>
<p>I en korridor på söndagens förmiddag pratade jag med en annan man, som sade att Ad Astra är en kongress på uppåtgående, som blir bättre och bättre: bredare program, större maskerad och mer rutinerad kommitté. Så det är fråga om vad man är ute efter, antar jag. Det var definitivt ganska många unga utklädda människor där, som gick på dansverkstad och paneler om hur man tillverkar maskeraddräkter, men som inte syntes till på festerna eller i con-sviten.</p>
<p>Det där med con-svit (con suite heter det i original) är en lite ny grej för mig. I stället för att baren är kongressens hjärta, som vi är vana vid hemma (och på brittiska kongresser) är det en speciell svit man går till där det finns gratis mat -- det vill säga godis. Ibland finns det dryck också, och jag hörde folk skryta om andra kongresser där det minsann till och med finns öl i con-sviten. Fast jag hörde också en kille skryta om en fantastisk kongress där man hade femtielva sorters läsk, och hur fantastiskt det var. Hmm. Jag tror att jag har svårt att förstå grejen med så många sorters läsk.</p>
<p>Ante och jag funderade lite på om det är hälsosammare att ha det sociala umgänget kring chips och läsk snarare än öl, men i slutändan är jag inte så säker. De amerikanska fansen är i genomsnitt rätt så omfångsrika, och jag tror att jag ser ett samband mellan detta och den fria tillgången på sockerhaltig föda och dryck.</p>
<p>Jag var med i fyra paneler. Det allmänna intrycket var att det inte var någon riktig ordning och reda på panelerna. Att programmet ändras i sista minuten är ofta oundvikligt, men det var ett rent oerhört manfall bland panelisterna. Den enda fulltaliga panel jag såg var den som handlade om hur man rekryterar frivilliga till kongresser -- det var alltså en panel med engagerade personer på insidan. Det var heller nästan inga som visade sig i "green room" innan panelerna -- tanken är att man ska hinna hälsa på varandra och prata ihop sig först, men det verkade ingen bry sig om. Jag saknade svensk fandoms duktiga panelvallare, som ser till att folk vet var de ska vara och vad de ska göra.</p>
<p>Diskussionerna var rätt roliga ändå. Bäst var panelen "Through Rose-Tinted Goggles", om steampunkens rötter. Vi var två i panelen, men en kille i publiken fick komma upp och vara med eftersom han hade rätt bra synpunkter och tankar.</p>
<p>I stort sett tyckte jag inte riktigt att det var min sorts kongress, men jag hade rätt kul ändå. Och jag fick rabatt på medlemsskapet för att jag var med i fyra paneler, vilket satt ganska fint i plånboken. Vi bodde i partykorridoren, så det fanns massor av fester på både fredag och lördag kväll, och jag pratade med flera roliga och intressanta personer. Jag kunde ha partat mycket mer, men jag fånigt nog tyckte jag att det var oerhört skönt att krypa ner i en härlig hotellsäng och därför gick jag inte tillbaka till festerna igen efter att jag kom till vårt rum vid midnatt.</p>
<p>Det är lite jobbigt att vara på kongress med en tvååring, eftersom vi båda föräldrar måste turas om att vara barnvakt och hålla dottern på gott humör. Det går, men det blir liksom en halv kongress per person. Men vänta bara tills hon blir större, hon kommer att få en oerhörd världsvana.</p>
<p>Vi passade på att turista lite i Toronto också, hela fredagen. Det är en rätt skojig stad. Vi promenerade genom deras väldigt stora Chinatown, besökte en butik som är känd som en av nordamerikas få kvarvarande specialiserade sf-bokhandlar (såg rätt liten ut jämfört med sf-bokhandeln i Stockholm, men de hade <em>bara</em> böcker och tidskrifter), och jag fick en privat visning av Judith Merril-samlingen på stadsbiblioteket -- en forskningssamling av sf och fantasy, som grundlades genom en donation från författaren och redaktören Judith Merril. Sen gick vi på Royal Ontario Museum och tittade på kinesiska gravar, dinosaurieskelett och uppstoppade fåglar, samt en rolig utställning med tidiga skrivmaskiner.</p>
<p>Vi kom tillbaka till hotellet rätt sent på fredagskvällen, så vi missade allt som hände då. Hotellet låg inte direkt centralt -- fast när jag sade det till en person i kommittén verkade han lite förnärmad, och påpekade att de valt hotellet för att det var så lätt att ta sig till. Hmm. Det är väl relativt som vanligt, men det tog ändå mellan en halvtimme och en timme att ta sig från centrum, först med spårvagn och sen med buss.</p>
<p>En rolig grej med Ad Astra var att det fanns ett helt programspår om rymden och naturvetenskap. Jag hann inte se så mycket av det, fast jag var ju själv en del av det. De hade programpunkter om vetenskapskommunikation, specialistpaneler som åhörarna kunde ställa frågor till, och massor av information om flyg och rymdprogram och sånt. Den lokala amatörastronomiska föreningen var också där och informerade, och hade en liten stjärnskådarstund på parkeringsplatsen utanför på lördagskvällen.</p>
<p>Storleken på kongressen var nog ungefär som de brittiska påskkongresser jag varit på, någonstans mellan 500 och 1000 medlemmar, fast det kändes mycket mindre. Lokalerna var ganska utspridda i hotellet, det fanns många parallella programpunkter hela tiden, och de författare som var där var mestadels sådana som jag inte läst eller inte känner till. Kevin J Anderson är förstås ett stort namn, men inte särskilt intressant i mina ögon. Robert Sawyer var där, men jag lyckades bara se honom på avstånd. Det var inte så särskilt hög nivå på det jag såg av programmet.</p>
<p>Just nu känner jag mig ganska upplyft efter en helg full av möten med folk, samtidigt som jag känner mig lite vagt nedslagen över det faktum att jag inte är så bra på allting som de fans jag mött. Jag skulle vilja kunna allt, komma ihåg allt jag läst, och vara händig med att bygga saker och duktig på att visa och förklara. När jag träffar roliga och kreativa människor blir jag ofta lite frustrerad av att jag inte är lika bra som de bästa på allting -- ett fullständigt orealistiskt mål, men ändå. Det kommer att lägga sig snart, och då kommer jag troligtvis att faktiskt göra en del kreativa saker trots allt. På mitt sätt och på min nivå.</p>
<p>Det var en rolig helg. Nu är jag bara lite ledsen över att jag inte kan fara på <a href="http://acon2.wordpress.com">Åcon</a>. Jag skulle verkligen vilja träffa Ian McDonald, och jag vet att det kommer att bli en supertrevlig kongress med riktigt trevliga människor. Det är billigt att åka dit från Upsala, men ganska dyrt från Kanada.</p>
</article>
<article>
<header>
<h2><a href="https://upsala.fandom.se/blogg/sf-radio/">Sf-radio</a></h2>
<p>Av <a href="https://upsala.fandom.se/forfattare/anglemark/">Anglemark</a> i <a href="https://upsala.fandom.se/kategorier/kaserier/">Kåserier</a> <time datetime="2008-03-31">2008-03-31</time></p>
<p><small>Om <a href="https://upsala.fandom.se/taggar/mp3/">mp3</a> och <a href="https://upsala.fandom.se/taggar/radio/">radio</a></small></p>
</header>
<p>Oh, yum!</p>
<p>Jag har prenumererat på musik i form av högkvalitets-mp3:or från emusic.com i drygt två år. 25-30 kr per album - mycket billigare än att köpa cd eller att köpa från Itunes och andra nedladdningssajter. Dyrare än att ladda ned olagligt, men bättre kvalitet och så har jag inget att invända mot att upphovsrättsinnehavarna får betalt. Just nu upptäckte jag The Best Of Radio Science Fiction. Över fem timmar radio för drygt tjugo spänn! Det är ett gäng klassiska radiosändningar från mellan 1938 och 1950:</p>
<ul>
<li>The War Of The Worlds - The 1938 Radio Broadcast Starring Orson Welles</li>
<li>Orson Welles Meets H.G. Wells - The 1940 Radio Broadcast</li>
<li>The Time Machine - The 1950 Radio Broadcast</li>
<li>Rocket From Manhattan - The 1945 Radio Broadcast</li>
<li>Twenty Thousand Leagues Under the Sea - The 1953 Radio Broadcast</li>
<li>Mars is Heaven - The 1950 Radio Broadcast</li>
<li>To The Future - The 1950 Radio Broadcast</li>
<li>The Meteor Man - The 1942 Radio Broadcast</li>
<li>Donovan’s Brain - The 1944 Radio Broadcast Starring Orson Welles</li>
<li>The Martian Chronicles - The 1950 Radio Broadcast</li>
<li>Operation Tomorrow - The 1950 Radio Broadcast</li>
</ul>
<p>Det här ska bli mums att lyssna sig igenom! Jag skulle i och för sig tro att de flesta av dessa går att hitta gratis och lagligt via archive.org och andra sajter, men jag orkar inte leta. Det här är billigt nog för mig.</p>
</article>
</main>
<footer>
<nav>
<section>
<h4>Navigation</h4>
<ul>
<li><a href="https://upsala.fandom.se/blogg/page/13/" rel="prev">Föregående</a></li>
<li><a href="https://upsala.fandom.se/blogg/page/15/" rel="next">Nästa</a></li>
</ul>
</section>
<section>
<h4>Sidor</h4>
<ul>
<li><a href="https://upsala.fandom.se/blogg">Blogg</a></li>
<li><a href="https://upsala.fandom.se/kalendarium">Kalendarium</a></li>
<li><a href="https://upsala.fandom.se/kontakt">Kontakt</a></li>
<li><a href="https://upsala.fandom.se/english">In English</a></li>
</ul>
</section>
<section>
<h4>Prenumerera med RSS</h4>
<ul>
<li><a href="https://upsala.fandom.se/rss.xml" rel="alternate">Alla artiklar</a></li>
</ul>
</section>
</nav>
</footer>
</body>
</html>
