<!DOCTYPE html>
<html lang="sv">
<head>
<meta charset="UTF-8">
<meta name="viewport" content="width=device-width, initial-scale=1">
<link rel="stylesheet" href="https://upsala.fandom.se/style.css">
<link href="https://upsala.fandom.se/favicon.ico" rel="icon">
<link href="https://upsala.fandom.se/favicon-16x16.png" rel="icon" sizes="16x16">
<link href="https://upsala.fandom.se/favicon-96x96.png" rel="icon" sizes="96x96">
<link href="https://upsala.fandom.se/favicon-192x192.png" rel="icon" sizes="192x192">
<link href="https://upsala.fandom.se/favicon-32x32.png" rel="icon" sizes="32x32">
<title>3 juni 1997 – Upsalafandom</title>
<link rel="alternate" type="application/rss+xml" title="Upsalafandom RSS" href="https://upsala.fandom.se/rss.xml">
<link rel="sitemap" type="application/xml" title="Upsalafandom Sitemap" href="https://upsala.fandom.se/sitemap.xml">
<link rel="me" href="https://mastodon.sdf.org/@bkhl">
<meta name="description" content="Sällskap för vetenskaplig vitterhet">
</head>
<body>
<header>
<p><a href="https://upsala.fandom.se">Upsalafandom</a> / <a href="https://upsala.fandom.se/blogg">Blogg</a></p>
</header>
<main>
<article>
<header>
<h1>3 juni 1997</h1>
<p>Av <a href="https://upsala.fandom.se/forfattare/anglemark/">Anglemark</a> i <a href="https://upsala.fandom.se/kategorier/rapporter/">Rapporter</a> <time datetime="1997-06-03">1997-06-03</time></p>
<p><small>Om <a href="https://upsala.fandom.se/taggar/pubmoten/">pubmöten</a></small></p>
</header>
<p>Tretton vanartiga lärjungar träffades härom aftonen på O'Connors gästgiveri då Uppsalas science fiction-fans avverkade sitt sjätte "Første tirsdag i måneden"-möte. Vi hamnade till vår förundran först närmast scenen, men lyckades efter ett par timmar fly längst bort i lokalen. Vi slapp sålunda den sedvanligt mediokre trubaduren.</p>
<p id="zola-continue-reading"><a name="continue-reading" id="continue-reading"></a></p>
<p><strong>Måndag 9/6 kl 19.00</strong></p>
<p>samlas alla som vill vara med och göra En ännu bättre Upsalakongress 17-19 oktober hemma hos mig och Linnéa (Eddagatan 4A). Programpunkter börjar vi få ett gäng förslag på, och det är heller inte så akut, men förslag på serconhedersgäst och kongressnamn skulle inte sitta illa. På måndag bör också veta om vår lokals ägare sagt ja till att hyra ut den samt om vår tilltänkte fanhedersgäst tackat ja.</p>
<p>Vilka spännande händelser gick du som inte var där miste om? En animerad diskussion om L Frank Baums litterära värde utspann sig i ett hörn, samtidigt som John Sören och Matthias diskuterade JSPs magnum opus_ De försvunna matematikerna_. "Enstaviga robotar" finner jag också att jag har klottrat ned. Den som kan tala om för mig vad det handlade om får gärna göra det? Robotarna Tom, Dick och Bob? Robotar vars tal endast är ja, ja och nej, nej?</p>
<p>Kristin upplyste om att hennes, Tobbes med vänners semester i år förläggs till Skottland. (Nej, jag mår inte illa. Grön är min naturliga ansiktsfärg.) Någon föreslog att vi kunde uppkalla höstkongressen vi arrangerar efter någon känd svensk fan. Varför inte? De flesta idrottslag har ju företagsnamn idag. Jag undrar om Sam kan tänkas sponsra oss om vi kallar kongressen Sam Jherrie Lundwall?</p>
<p>En kort diskussion om höns och tarmludd uppstod minuterna innan vi bröt upp. Resultatet av omröstningen blev 1 för, 2 emot och 2 nedlagda.</p>
<p>OBS! Karin Kruses e-postadress fungerar inte längre, utan har terminerats (till synes för gott) av utomjordingarna. Akta er för män i svart och astronauter.</p>
<p>ex pulpetra</p>
<p>— <em>Johan</em></p>
<p>Vi var där: Johan Anglemark, Pauline Englund, Magnus Eriksson, Linnéa Jonsson, Karin Kruse, Jan Nyström, Matthias Palmér, John Sören Pettersson, Lennart Svensson, Sten Thaning, Kristin Thorrud, Anna Åkesson, "Sivert"</p>
<p>Nästa möte blir på samma plats (O'Connors pub, ovanför Saffets på Stora torget) från 18.30 och framåt, tisdagen 1 juli.</p>
<p>Väl mött!</p>
</article>
</main>
<footer>
<nav>
<section>
<h4>Navigation</h4>
<ul>
<li><a href="https://upsala.fandom.se/blogg/1-juli-1997/" rel="next">Nästa (1 juli 1997)</a></li>
<li><a href="https://upsala.fandom.se/blogg/6-maj-1997/" rel="prev">Föregående (6 maj 1997)</a></li>
</ul>
</section>
<section>
<h4>Sidor</h4>
<ul>
<li><a href="https://upsala.fandom.se/blogg">Blogg</a></li>
<li><a href="https://upsala.fandom.se/kalendarium">Kalendarium</a></li>
<li><a href="https://upsala.fandom.se/kontakt">Kontakt</a></li>
<li><a href="https://upsala.fandom.se/english">In English</a></li>
</ul>
</section>
<section>
<h4>Prenumerera med RSS</h4>
<ul>
<li><a href="https://upsala.fandom.se/rss.xml" rel="alternate">Alla artiklar</a></li>
</ul>
</section>
</nav>
</footer>
</body>
</html>
