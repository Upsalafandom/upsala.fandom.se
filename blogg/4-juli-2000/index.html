<!DOCTYPE html>
<html lang="sv">
<head>
<meta charset="UTF-8">
<meta name="viewport" content="width=device-width, initial-scale=1">
<link rel="stylesheet" href="https://upsala.fandom.se/style.css">
<link href="https://upsala.fandom.se/favicon.ico" rel="icon">
<link href="https://upsala.fandom.se/favicon-16x16.png" rel="icon" sizes="16x16">
<link href="https://upsala.fandom.se/favicon-96x96.png" rel="icon" sizes="96x96">
<link href="https://upsala.fandom.se/favicon-192x192.png" rel="icon" sizes="192x192">
<link href="https://upsala.fandom.se/favicon-32x32.png" rel="icon" sizes="32x32">
<title>4 juli 2000 – Upsalafandom</title>
<link rel="alternate" type="application/rss+xml" title="Upsalafandom RSS" href="https://upsala.fandom.se/rss.xml">
<link rel="sitemap" type="application/xml" title="Upsalafandom Sitemap" href="https://upsala.fandom.se/sitemap.xml">
<link rel="me" href="https://mastodon.sdf.org/@bkhl">
<meta name="description" content="Sällskap för vetenskaplig vitterhet">
</head>
<body>
<header>
<p><a href="https://upsala.fandom.se">Upsalafandom</a> / <a href="https://upsala.fandom.se/blogg">Blogg</a></p>
</header>
<main>
<article>
<header>
<h1>4 juli 2000</h1>
<p>Av <a href="https://upsala.fandom.se/forfattare/sten/">Sten</a> i <a href="https://upsala.fandom.se/kategorier/rapporter/">Rapporter</a> <time datetime="2000-07-04">2000-07-04</time></p>
<p><small>Om <a href="https://upsala.fandom.se/taggar/pubmoten/">pubmöten</a></small></p>
</header>
<p>Nej, det här är ingen rapport från Swecon. Vad väntar ni er? Swecon har nyss varit, ju. Rapporter måste mogna tills minnet av det de ska rapportera håller på att blekna bort - det är då de blir sådär härligt förvirrade. Eftersom mitt minne bleknar bort på omkring två veckor är detta följdaktligen en rapport från ett möte för omkring två veckor sedan.</p>
<p>Den fjärde juli, det vill säga dagen innan Ahrvids fjärde-juli-fest, inföll på en tisdag. Tisdagar är trevliga, speciellt vissa av dem. Det här var en sådan. Upsalafandom träffades nämligen på sin månatliga tisdagskväll på Williams i Uppsala. Oräkneliga har dessa tisdagsmöten varit, vilket bevisas av att jag inte har räknat dem. Men de är fler än tre. Många fler.</p>
<p id="zola-continue-reading"><a name="continue-reading" id="continue-reading"></a></p>
<p>Göstaconkommittén började mötet tidigt med att inspektera en möjlig framtida lokal. Den ser trevlig ut, men lokalen är inte bestämd än, så jag tänker inte förvirra framtida gäster genom att ge ut några namn. På väg till Williams bjöd jag in mig på pannkaksgräddande och -ätande till Björn X, och vi missade därför den första timmen eller så. Förmodligen hände inget intressant på Williams under den tiden. Pannkakorna var goda, kan jag dock rapportera. Göstaconplaneringen fortsatte då och då under kvällen, och jag valdes diktatoriskt till övernattningssamordnare. Om du tänker komma på Göstacon i höst (mer information finns på <a href="http://sfweb.dang.se/2000.html">http://sfweb.dang.se/2000.html</a>) och vill ha någonstans att sova kan du skriva ett brev till <a href="mailto:thaning@bahnhof.se">thaning@bahnhof.se</a>. Om du har någonstans att sova i närheten av Uppsala och vill ha någon som sover hos dig bör du också skriva ett brev till <a href="mailto:thaning@bahnhof.se">thaning@bahnhof.se</a>.</p>
<p>(SISTA MINUTEN-ÄNDRING: Jag fick just veta att lokalen <strong>visst</strong> är bestämd, så nu kan jag förvirra framtida gäster genom att tala om att de ska ta sig till Utgård, precis som det står på reklamlapparna.)</p>
<p>Johan hade en bokhög med sig. Böckerna handlade om uppbyggliga ämnen som kemi (gör roliga saker med vanligt förekommande kemikalier), fysik (gör roliga saker med naturliga konstanter) biologi (gör roliga saker med din och andras kroppar) och liknande saker. (De auktionerades senare bort på Swecon till förmån för Dave Lally, och inbringade massor av pengar. Det ser ut som om vi får hit Lally-människan, och det är bra, för då kan jag få träffa honom. Andra kan nog också få träffa honom. Han kommer på Göstacon) De två böckerna med stipendier (utgivna 1978 och 1979, om jag minns rätt) lämnades dock kvar på Williams, till förmån för förhoppningsfulla studenter utan pengar.</p>
<p>Åka berättade om hur hon hade blivit intervjuad för en doktorandtjänst: "Jag satt och blev intervjuad, och jag blev så förvånad, för alla var snälla..."</p>
<p>Denna insikt om människans inneboende snällhet måste ha gjort stort intryck på henne, för senare (eller kanske tidigare) på kvällen hävdade hon bestämt att: "Människan är inte riktigt lika utpräglade rovdjur som hundar" Tur är väl det, vilket alla som sett en hungrig pudel måste hålla med om.</p>
<p>Magnus försökte lära Anna (före detta maskot på Swecon 1999) hur man ser ut som en känd Munch-målning. Det är fint att nyttiga egenskaper lärs ut över generationsklyftorna sådär, tycker jag.</p>
<p>Fem österrikiska shilling har helt plötsligt dykt upp i Wahlboms plånbok. Vi misstänker ett försök från Österrikes regering att smuggla allt kapital ut ur landet. Wahlboms plånbok är i så fall ett nog så säkert ställe som schweiziska nummerkonton att placera österrikska pengar i - ICA vägrar nämligen att ta emot dem, enligt uppgift.</p>
<p>Någon, förmodligen Johan Anglemark, beskrev en upplevelse med en uppsättning industrirobotar som hällde upp drinkar åt honom. Huruvida drinkarna smakade bra fick jag dock aldrig någon klarhet i.</p>
<p>Bland de goda nyheterna hörde uppgiften om att Kafka ska ges ut på svenska. I väntan på detta visade Åka upp en bok vars bästa egenskap troligen var att alla vektorer var i frakturstil.</p>
<p>"Det är bra att blunda ibland, för det är lättare att bli överraskad då" sade plötsligt någon i sällskapet. Det kan man ju hålla med om. Få saker ger så stor överraskningseffekt som att gå in i en lyktstolpe.</p>
<p>Varför blir pommac "cammop" baklänges? Det måste vara en sådan där fråga som man ganska sällan ställer sig. Men inga frågor är för obskyra för att kunna bearbetas av den samlade uppsaliensiska kultureliten.</p>
<p>Apropå den vill Johan bo på zoologiska institutionen. Vad tycker Linnéa om det?</p>
<p>"Jordan?" har jag skrivit i mina anteckningar, och det kan man ju alltid fråga sig. Är det en slump att <a href="http://www.jordan.com">http://www.jordan.com/</a> säljer ett spam-program?</p>
<p>Många människor var där. Så många att de myllrade runt, runt på Williams och jag kom mig inte för att bokföra dem förrän de flesta, inklusive jag, hade gått hem. Men Åka, Karin Kruse med Anna, Johan och Linnéa Anglemark, Björn Lindström, Björn X, Mikael Jolkkonen, Karl-Johan Norén, Anders Wahlbom, Magnus Erikson, Joacim Jonsson, Samuel Åslund, Maria Jönsson, Marie Engfors och jag var där iallafall. Jag vet att jag har missat ett par stycken, men jag har ingen aning om vilka. Förlåt, vilka ni nu är.</p>
</article>
</main>
<footer>
<nav>
<section>
<h4>Navigation</h4>
<ul>
<li><a href="https://upsala.fandom.se/blogg/1-augusti-2000/" rel="next">Nästa (1 augusti 2000)</a></li>
<li><a href="https://upsala.fandom.se/blogg/7-mars-2000/" rel="prev">Föregående (7 mars 2000)</a></li>
</ul>
</section>
<section>
<h4>Sidor</h4>
<ul>
<li><a href="https://upsala.fandom.se/blogg">Blogg</a></li>
<li><a href="https://upsala.fandom.se/kalendarium">Kalendarium</a></li>
<li><a href="https://upsala.fandom.se/kontakt">Kontakt</a></li>
<li><a href="https://upsala.fandom.se/english">In English</a></li>
</ul>
</section>
<section>
<h4>Prenumerera med RSS</h4>
<ul>
<li><a href="https://upsala.fandom.se/rss.xml" rel="alternate">Alla artiklar</a></li>
</ul>
</section>
</nav>
</footer>
</body>
</html>
