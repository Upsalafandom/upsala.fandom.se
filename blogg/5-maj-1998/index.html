<!DOCTYPE html>
<html lang="sv">
<head>
<meta charset="UTF-8">
<meta name="viewport" content="width=device-width, initial-scale=1">
<link rel="stylesheet" href="https://upsala.fandom.se/style.css">
<link href="https://upsala.fandom.se/favicon.ico" rel="icon">
<link href="https://upsala.fandom.se/favicon-16x16.png" rel="icon" sizes="16x16">
<link href="https://upsala.fandom.se/favicon-96x96.png" rel="icon" sizes="96x96">
<link href="https://upsala.fandom.se/favicon-192x192.png" rel="icon" sizes="192x192">
<link href="https://upsala.fandom.se/favicon-32x32.png" rel="icon" sizes="32x32">
<title>5 maj 1998 – Upsalafandom</title>
<link rel="alternate" type="application/rss+xml" title="Upsalafandom RSS" href="https://upsala.fandom.se/rss.xml">
<link rel="sitemap" type="application/xml" title="Upsalafandom Sitemap" href="https://upsala.fandom.se/sitemap.xml">
<link rel="me" href="https://mastodon.sdf.org/@bkhl">
<meta name="description" content="Sällskap för vetenskaplig vitterhet">
</head>
<body>
<header>
<p><a href="https://upsala.fandom.se">Upsalafandom</a> / <a href="https://upsala.fandom.se/blogg">Blogg</a></p>
</header>
<main>
<article>
<header>
<h1>5 maj 1998</h1>
<p>Av <a href="https://upsala.fandom.se/forfattare/anglemark/">Anglemark</a> i <a href="https://upsala.fandom.se/kategorier/rapporter/">Rapporter</a> <time datetime="1998-05-05">1998-05-05</time></p>
<p><small>Om <a href="https://upsala.fandom.se/taggar/pubmoten/">pubmöten</a></small></p>
</header>
<p>Nisse Kyrillos, det gamla svinet vars bror provade ut det grekiska alfabetet en gång i tiden nämndes i förbifarten då Europeisk Förening för Science Fiction hade sitt femte månadsmöte för säsongen tisdagen den 5 maj på Fredmans pub. Naturligtvis var det den gamle räven Anders Larsson, mannen bakom sådana klassiker som "Zjemtjusjtjiny dlja svinej" (eller hur det nu stavades) som avslöjade detta.</p>
<p id="zola-continue-reading"><a name="continue-reading" id="continue-reading"></a></p>
<p>Det här andra mötet på Fredmans kändes betydligt mer som att vi nu börjar finna oss tillrätta på Fredmans, intimidera personalen, utforska menyer och toalettklotter och allmänt acklimatisera oss. Det var ett väldigt jämnt och utdraget indroppande under kvällen. Jag var på plats redan halv sju och sedan dök ett par fans upp per halvtimme tills Lisa som sista nylle visade sig strax före tio. Månne dök ännu fler upp vad det led, men jag och Linnéa drog oss tillbaka vid halv-elvatiden, så därom vet jag intet.</p>
<p>Alvarröstsedlar (rösta!) och Confuse/Swecon-reklamlappar (åk!) delades ut och vi förundrades allmänt över att den gamla ärkegafiaten Anders Larsson satt vid bordet, enligt egen utsago för att bekräfta för oss att han är präktigt gafierad. Jojo, fighting for peace, fucking for virginity och allt det där... Men han ska på ett års postdoc till Paris till hösten, så vi får nöja oss med att ha honom som inofficiell kongressmaskot på En bättre konfekt i oktober i höst. (Mer info kommer när den finns!)</p>
<p>Högspänningsforskningen har kommit att acceptera kulblixtens existens, åtminstone de delar av högspänningsforskningen som själva har upplevt kulblixtens existens. Ganska intressant. Man har tydligen inga bevis eller goda förklaringsmodeller än, men ögonvittnen och vissa indicier är trovärdiga nog.</p>
<p>Det var väldigt nära att Fredmans serverade fiskbullar och glögg, men när det kom till kritan kunde man inte ens få sig en halvliters TT till livs. Däremot var tanten bakom disken förvånansvärt tillmötesgående och hystade ut gratis öl om ens mat blev försenad. Åtminstone om man hette Linnéa. Mindre lyckligt lottad var vår urgamle vän Mengele som så när återuppstod under kvällen, men det sprack på att vi saknade Guinnessflaskor. Sorry, Robert.</p>
<p>Wahlbom har bara två dagar kvar av sitt vick på lantishögstadiet, och väl är väl det eftersom hans fickor börjar fyllas upp med pennor av alla de slag. Med pennorna i handen avstod han från att ge sig in i den diskussion där jag försökte övertyga Andreas om att krokodiler är däggdjur. H.P. Lovecraftsås var däremot ett område som väckte större intresse, med varor som "The Artificial Coloring out of Spice" och andra godbitar som jag ska bespara er.</p>
<p>Däggdjurskrokodilerna bestods en skål, och har därmed infogats i en stolt Upsalatradition som i övrigt omfattar döda nazister och avlagda folkpartiledare. Av någon för mig obegriplig anledning påstod Linnéa sedan att Magnus är en gentleman. Mellan dessa två incidenter inträffade en diskussion om att hyra storbil och fara till Confuse i samlad tropp. Det kanske vore något? Vi får se.</p>
<p>ex pulpetra — <em>Johan</em></p>
<p>Vi var där: Johan Anglemark, Magnus Eriksson, Andreas Gustafsson, Linnéa Jonsson, Anders Larsson, Lisa Sjöblom, Maja Sjölund, Sten Thaning, Anders Wahlbom, Björn X Öqvist, Olle Östlund.</p>
<p>Nästa möte blir på Fredmans från 18.30 och framåt, tisdagen 2 juni.</p>
<p>Väl mött!</p>
<p>Nisse Kyrillos då? Han kastade glaspärlor framför grisarna, inte ostronpärlor. Det ni.</p>
</article>
</main>
<footer>
<nav>
<section>
<h4>Navigation</h4>
<ul>
<li><a href="https://upsala.fandom.se/blogg/2-juni-1998/" rel="next">Nästa (2 juni 1998)</a></li>
<li><a href="https://upsala.fandom.se/blogg/7-april-1998/" rel="prev">Föregående (7 april 1998)</a></li>
</ul>
</section>
<section>
<h4>Sidor</h4>
<ul>
<li><a href="https://upsala.fandom.se/blogg">Blogg</a></li>
<li><a href="https://upsala.fandom.se/kalendarium">Kalendarium</a></li>
<li><a href="https://upsala.fandom.se/kontakt">Kontakt</a></li>
<li><a href="https://upsala.fandom.se/english">In English</a></li>
</ul>
</section>
<section>
<h4>Prenumerera med RSS</h4>
<ul>
<li><a href="https://upsala.fandom.se/rss.xml" rel="alternate">Alla artiklar</a></li>
</ul>
</section>
</nav>
</footer>
</body>
</html>
