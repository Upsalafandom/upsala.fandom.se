<!DOCTYPE html>
<html lang="sv">
<head>
<meta charset="UTF-8">
<meta name="viewport" content="width=device-width, initial-scale=1">
<link rel="stylesheet" href="https://upsala.fandom.se/style.css">
<link href="https://upsala.fandom.se/favicon.ico" rel="icon">
<link href="https://upsala.fandom.se/favicon-16x16.png" rel="icon" sizes="16x16">
<link href="https://upsala.fandom.se/favicon-96x96.png" rel="icon" sizes="96x96">
<link href="https://upsala.fandom.se/favicon-192x192.png" rel="icon" sizes="192x192">
<link href="https://upsala.fandom.se/favicon-32x32.png" rel="icon" sizes="32x32">
<title>3 mars 1998 – Upsalafandom</title>
<link rel="alternate" type="application/rss+xml" title="Upsalafandom RSS" href="https://upsala.fandom.se/rss.xml">
<link rel="sitemap" type="application/xml" title="Upsalafandom Sitemap" href="https://upsala.fandom.se/sitemap.xml">
<link rel="me" href="https://mastodon.sdf.org/@bkhl">
<meta name="description" content="Sällskap för vetenskaplig vitterhet">
</head>
<body>
<header>
<p><a href="https://upsala.fandom.se">Upsalafandom</a> / <a href="https://upsala.fandom.se/blogg">Blogg</a></p>
</header>
<main>
<article>
<header>
<h1>3 mars 1998</h1>
<p>Av <a href="https://upsala.fandom.se/forfattare/anglemark/">Anglemark</a> i <a href="https://upsala.fandom.se/kategorier/rapporter/">Rapporter</a> <time datetime="1998-03-03">1998-03-03</time></p>
<p><small>Om <a href="https://upsala.fandom.se/taggar/pubmoten/">pubmöten</a></small></p>
</header>
<p>Med baktassarna i golvet bänkade sig Upsalas science fiction-fans tisdagen den 3 mars på O'Connors pub i avsikt att göra de onämnbara saker som Upsalas science fiction-fans brukar göra första tisdagen i månaden.</p>
<p>Förra månaden konstaterade jag att vi kanske snart måste fundera på ett rymligare och mindre populärt ställe att samlas på än O'Connors pub. Detta har tyvärr aktualiserats, men inte för att vi var för många nu, utan av en tråkigare anledning. Mer om det nedan.</p>
<p id="zola-continue-reading"><a name="continue-reading" id="continue-reading"></a></p>
<p>Vid besiktningen av öllistan konstaterade vi att den hade trimmats så att den nu överensstämde med verkligheten. Ett tillskott var maltesiskt öl som Jolkkonen tänkte prova, men han kom inte till skott utan satsade på säkrare kort. Mindre säker var den lilla kissförmögna plastdocka som Kruse hade med sig till Kristins son Frey. Jag förstod mig inte på den, men den såg hemskt... annorlunda... ut. Liten, komplett med palmblad och allt.</p>
<p>Gotiska förbundet har börjat röra på sig igen. Magnus hade plockat på sig diverse registreringsmaterial på studentkåren som vi betraktade med låtsat allvar. Åka lovade att undersöka hur det står till på broccolifronten, eftersom hon arbetar på det fröföretag i Göteborg som försöker kringgå försäljningsrestriktionerna för små frösorter. (Det här är så bisarrt att det känns som om det hörde hemma på en ufo-lista snarare än en sf-lista!)</p>
<p>Ett och ett halvt fanzine förevisades. Den rejält framfotsförsedde fanaktivisten Andreas hade producerat det korta pratfanzinet "Gimme blog, gimme blog" som väl snart kommer att spridas via SFF får man förmoda. Åka visade upp de spridda beståndsdelarna av sitt nya, halvklara fanzine, men hittade inte det hon tänkte visa. Fanzinefandom lever.</p>
<p>Andreas fanzine ledde in samtalet på olika sovpositioner och Jolkkonen berättade om den bekante han kände som hade somnat i duschen en valborgsmässoafton och sovit i två timmar, med vattnet strilande runt sig. Slik är valborgsmässoafton i Upsala.</p>
<p>Vid det här laget kom Lisa, och hon fick inte komma in eftersom O'Connors har en 22-årsgräns. Jag pratade länge och väl med dörrvakten, som vägrade ge med sig, och sedan med den pubansvarige, som i princip vägrade att ge med sig, men gick med på ett undantag, men bara för i kväll. Deras sätt att resonera var helt barockt. Är det inte så att vi är ett stort gäng som är goda kunder? undrade jag. Jo, höll de med. Är det inte så att den här regeln inte har med juridik att göra, utan bara är en intern regel? Jo. Är det inte så att den egentligen bara är till för att slippa bråkiga unga killar? Jo. Att en enda 20-årig tjej i ett stort äldre sällskap är helt problemfritt? Jo. Att de skulle kunna göra ett undantag just för henne? Nej, regler är regler och nu har vi den här regeln.</p>
<p>Så nu söker vi efter en ny lokal. Ingen av oss ska vara utesluten från våra pubmöten annat än om lagen kräver det. Eftersom läget är akut är vi inte så kräsna, men stället ska ha öppet åtminstone till midnatt, vara hyggligt centralt, inte alltför populärt=fullproppat och inte alltför dyrt, dvs inte dyrare än O'Connors i alla fall. Tips välkomnas! (Ja, ingen 22-årsgräns, heller...)</p>
<p>Åter till muntrare ämnen. Bordet belamrades strax efter detta av den godisfördärvade Wahlbom och blev en en jättelik hangar, och själv föregick han med gott exempel genom att bestryka en DC 3:a med HP-sås och sluka den, vilket var några snäpp värre än vad jag själv skulle drista mig till. Hårdbröd med chokladpudding och vispgrädde är liksom en annan sak. Det är faktiskt gott. Andreas började under inflytandet av rökt öl att prisa Shakespeare, och yttrade något som jag tyckte lät som att den store skalden var "autistiskt elegant". Poul Anderson skulle däremot vara "optimistiskt nattsvart", vilket jag är säker på inte var en felhörning.</p>
<p>När mötet drog mot sitt slut (och jag och Linnéa hade lyssnat på musikerna (som faktiskt var BRA) utropade Andreas högtidligt att dagens Upsalafandom är den</p>
<p>TIONDE FANDOMEN!</p>
<p>Tugga på det, ni.</p>
<p>ex pulpetra — <em>Johan</em></p>
<p>Vi var där: Johan Anglemark, Magnus Eriksson, Andreas Gustafsson, Mikael Jolkkonen, Linnéa Jonsson, Karin Kruse, Jan Nyström, Pille Rihvk, Lisa Sjöblom, Maja Sjölund, Sten Thaning, Kristin Thorrud, Tomas Winbladh, Anna Åkesson, Olle Östlund.</p>
<p>Nästa möte blir på för närvarande obestämd plats i Upsala från 18.30 och framåt, tisdagen 7 april.</p>
<p>Väl mött!</p>
</article>
</main>
<footer>
<nav>
<section>
<h4>Navigation</h4>
<ul>
<li><a href="https://upsala.fandom.se/blogg/7-april-1998/" rel="next">Nästa (7 april 1998)</a></li>
<li><a href="https://upsala.fandom.se/blogg/3-februari-1998/" rel="prev">Föregående (3 februari 1998)</a></li>
</ul>
</section>
<section>
<h4>Sidor</h4>
<ul>
<li><a href="https://upsala.fandom.se/blogg">Blogg</a></li>
<li><a href="https://upsala.fandom.se/kalendarium">Kalendarium</a></li>
<li><a href="https://upsala.fandom.se/kontakt">Kontakt</a></li>
<li><a href="https://upsala.fandom.se/english">In English</a></li>
</ul>
</section>
<section>
<h4>Prenumerera med RSS</h4>
<ul>
<li><a href="https://upsala.fandom.se/rss.xml" rel="alternate">Alla artiklar</a></li>
</ul>
</section>
</nav>
</footer>
</body>
</html>
