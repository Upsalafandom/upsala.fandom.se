<?xml version="1.0" encoding="utf-8"?>
<rss xmlns:atom="http://www.w3.org/2005/Atom" version="2.0">
<channel>
<title>Upsalafandom</title>
<link>https://upsala.fandom.se</link>
<description>Sällskap för vetenskaplig vitterhet</description>
<language>sv</language>
<atom:link href="https://upsala.fandom.se/taggar/bokslut2007/rss.xml" rel="self" type="application/rss+xml"/>
<lastBuildDate>Sun, 16 Mar 2008 00:00:00 +0000</lastBuildDate>
<item>
<title>Bokslut 2007: del 4</title>
<pubDate>Sun, 16 Mar 2008 00:00:00 +0000</pubDate>
<link>https://upsala.fandom.se/blogg/bokslut-2007-del-4/</link>
<guid>https://upsala.fandom.se/blogg/bokslut-2007-del-4/</guid>
<description>&lt;p&gt;Nu till del fyra i vår &lt;a href="/taggar/bokslut2007/"&gt;odyssé&lt;/a&gt; genom det
litterära landskapet.&lt;/p&gt;
&lt;h1 id="ursula-k-le-guin-the-left-hand-of-darkness"&gt;Ursula K. Le Guin - &lt;em&gt;The Left Hand of Darkness&lt;/em&gt;&lt;/h1&gt;
&lt;p&gt;&lt;em&gt;The Left Hand of Darkness&lt;/em&gt; är även den en riktig klassiker. När den gavs ut
1969 lyckades den vinna både Hugo- och Nebulapriset och tillsammans med &lt;em&gt;The
Dispossessed&lt;/em&gt; får den ses som Le Guins mest kända sf-roman.&lt;/p&gt;
&lt;p&gt;Huvudpersonen är en är utsänd från rymdimperiet Oekumenen till en nyupptäckt
vinterplanet där alla människor är hermafroditer. Handlingen är en blandning
av en klassisk äventyrsroman (med politiska intriger, fångläger och en lång
fotvandring genom den frusna ödemarken) och en antropologisk fallstudie. Det
förefaller mig vara ganska typiskt för Le Guin, som ofta dras mellan det
vetenskapliga och det romantiska och som i många andra av hennes tidigare
böcker så tar ofta det romantiska här bitvis överhanden.&lt;/p&gt;
&lt;p&gt;&lt;em&gt;The Left Hand of Darkness&lt;/em&gt; ses ofta som en feministisk roman, med en analys
av människans könsroller som det centrala, men personligen tyckte jag inte
riktigt att boken levererade om man läste den ur detta perspektivet. Här tar
det manliga perspektivet allt för mycket överhanden för att boken riktigt ska
fungera som en utforskning av könsroller och istället tror jag att man få gå
till Le Guins intresse för taoismen för att riktigt komma åt vad hon vill med
boken.&lt;/p&gt;
&lt;p&gt;Jag får nog säga att jag var en aning besviken över denna bok. Man kan
visserligen se att den har haft ett stort inflytande på mycket senare sf, men
den känns trots detta aningen simpel. Visserligen är det en bra bok som är
väl värd att läsa, men Le Guin gick vidare till att skriva betydligt bättre
saker än det här.&lt;/p&gt;
&lt;h1 id="maureen-f-mchugh-china-mountain-zhang"&gt;Maureen F. McHugh - &lt;em&gt;China Mountain Zhang&lt;/em&gt;&lt;/h1&gt;
&lt;p&gt;Om jag skulle välja ut en bok som 2007 års bästa så skulle det nog bli &lt;em&gt;China
Mountain Zhang&lt;/em&gt;. McHugh har här skrivit en lågmäld och elegant roman om
Zhang, en ung man i ett framtida kommunistiskt USA som står under kontroll av
den nya supermakten Kina. Zhang växer upp i New York, men har turen att få
ett stipendium som gör det möjligt att studera i Kina, detta trots att han
inte är en riktig kines (något som lite plastikkirurgi lyckas dölja) och
trots att han är homosexuell. Vi får följa hans resa från New York, via
Kanadas tundra, till universitetsstudier och jobb i Kina och till sist
tillbaka till New York i avskilda episoder. Insprängt mellan dessa episoder
finns kapitel berättade ur perspektivet av olika personer som Zhang på något
sätt kommer i kontakt med på vägen; allt från chefens dotter som han blir
ihopparad med i New York, till kolonisatörer på Mars som han håller
korrenspondenskurser för.&lt;/p&gt;
&lt;p&gt;Detta låter kanske inte så spännande, men det som gör den här boken så bra är
McHughs förmåga att gestalta de personer vars historier hon berättar. Hon
lyckas på ett lågmält sätt ge dem röst och form, samtidigt som en
fascinerande värld träder fram.&lt;/p&gt;
&lt;p&gt;&lt;em&gt;China Mountain Zhang&lt;/em&gt; gavs för första gången ut 1992, och man kan se
inflytandet från cyberpunken. Men även om också detta är science fiction från
gatuplanet, så saknar den cyberpunkens hårdkokta manér. Jag kan också se ett
släktskap med senare böcker, som exempelvis Ian McDonalds &lt;em&gt;River of Gods&lt;/em&gt;.&lt;/p&gt;
&lt;p&gt;Man kan kanske ha åsikter om rimligheten i att USA blir kommunistiskt, men
det ser jag som ett sekundärt problem, då personerna fungerar så väl ihop med
sin värld. I slutändan är det dock främst ett ypperligt exempel på välskriven
science fiction som klarar av att vara konstnärligt högstående utan att göra
avkall på tillgängligheten. Varmt rekommenderad.&lt;/p&gt;
&lt;h1 id="diana-wynne-jones-deep-secret"&gt;Diana Wynne Jones - &lt;em&gt;Deep Secret&lt;/em&gt;&lt;/h1&gt;
&lt;p&gt;I &lt;em&gt;Deep Secret&lt;/em&gt; tvingas Rupert Venable, en magid eller interdimensionell
polis om man så vill, rädda multiversum på en science fiction-kongress. Det
är ungefär den blandning av humor, originalitet och skickligt fångade unga
rollfigurer som man har kommit att förvänta sig av Jones, även om
perspektivet här är aningen vuxnare än i de flesta andra av hennes böcker.
Idén med att låta boken till stora delar utspela sig på en sf-kongress är
förstås god, då den både tilltalar den presumtiva publiken och passar väl in
i handlingen. För vem skulle kunna gissa folk i magikerkåpor faktiskt kommer
från en annan värld och inte bara är fans på väg till maskeraden?&lt;/p&gt;
&lt;p&gt;&lt;em&gt;Deep Secret&lt;/em&gt; skrevs på nittiotalet, vilket placerar den något efter den
period som jag skulle karaktärisera som Jones höjdpunkt som författare (dvs
sent sjuttiotal fram till slutet på åttiotalet). Den når därför inte rikigt
upp den nivå som hennes bästa böcker håller (&lt;em&gt;Archer's Goon&lt;/em&gt;, &lt;em&gt;Howl's Moving
Castle&lt;/em&gt;, &lt;em&gt;The Lives of Chrisopher Chant&lt;/em&gt;, &lt;em&gt;Fire and Hemlock&lt;/em&gt;, med mera), men
den är ändå en mycket rolig och underhållande bok som jag tror de flesta kan
få ut något av.&lt;/p&gt;
&lt;h1 id="terry-pratchett-strata-ljudbok"&gt;Terry Pratchett - &lt;em&gt;Strata&lt;/em&gt; (ljudbok)&lt;/h1&gt;
&lt;p&gt;Denna bok utspelar sig på en värld som är platt som en pannkaka och fylld med
mytiska väsen, men det är inte Skivvärlden. Strata är även den en komisk
roman, men här skriver Pratchett space opera med inspiration från Larry
Nivens &lt;em&gt;Ringworld&lt;/em&gt;.&lt;/p&gt;
&lt;p&gt;&lt;em&gt;Strata&lt;/em&gt; skrevs 1981 och kan ses lite som en förstudie till Skivvärldsserien.
Det är en tidig Pratchettbok, so fokus ligger mer på parodi än på satir, men
jag tycker att den håller god klass i jämförelse med hans övriga verk och det
är kul att se honom tackla samma material som i Skivvärldsböckerna, men från
ett annat perspektiv.&lt;/p&gt;
</description>
</item>
<item>
<title>Bokslut 2007: del 3</title>
<pubDate>Sun, 09 Mar 2008 00:00:00 +0000</pubDate>
<link>https://upsala.fandom.se/blogg/bokslut-2007-del-3/</link>
<guid>https://upsala.fandom.se/blogg/bokslut-2007-del-3/</guid>
<description>&lt;p&gt;Här fortsätter jag min genomgång av 2007 års läsuppleveler. Tidigare delar kan läsas &lt;a href="./blogg/bokslut_2007_del_1.md"&gt;här&lt;/a&gt; och &lt;a href="./blogg/bokslut_2007_del_2.md"&gt;här&lt;/a&gt;.&lt;/p&gt;
&lt;h1 id="frederik-pohl-c-m-kornbluth-the-space-merchants"&gt;Frederik Pohl &amp;amp; C. M. Kornbluth - &lt;em&gt;The Space Merchants&lt;/em&gt;&lt;/h1&gt;
&lt;p&gt;Det här var en av de bästa och mest underhållande romaner jag läste under
året. &lt;em&gt;The Space Merchants&lt;/em&gt; handlar om en reklammakare i en överbefolkad
framtid som efter att ha blivit nerkastad på samhällets botten inser att det
han dittills sysslat med är omoraliskt. Handlingen är berättad i en mycket
spännande och medryckande thrillerform som hur lätt som helst skulle kunna
omvandlas till en bra Hollywoodfilm och kritiken som här är riktad mot ett
rovgirigt konsumtionssamhälle känns långt före sin tid.&lt;/p&gt;
&lt;p&gt;Jag skulle nog till och med gå så långt att jag utnämner &lt;em&gt;The Space
Merchants&lt;/em&gt; till den bästa sf-roman från 50-talet som jag har läst och man kan
lätt se inflytandet som den måste haft på Philip K. Dick och en mängd senare
sf-författare. Det är en gjuten klassiker.&lt;/p&gt;
&lt;h1 id="ronny-eriksson-lasse-eriksson-de-norrbottniska-satansverserna-ljudbok"&gt;Ronny Eriksson &amp;amp; Lasse Eriksson - &lt;em&gt;De norrbottniska satansverserna&lt;/em&gt; (ljudbok)&lt;/h1&gt;
&lt;p&gt;Likt &lt;em&gt;Svålhålet&lt;/em&gt; är även detta en samling med humoristiska berättelser
skrivna av (i det här fallet två) författare från norrland. Här finns dock
inte samma uttalade sf-vinkel, även om en hel del av historierna med lätthet
skulle kunna beskrivas som sf eller fantastik. Exempelvis smäller en atombomb
av ute bottenviken i en av berättelserna, men på grund av kylan fryser själva
explosionen fast och det stelnade svampmolnet blir snabbt ett populärt
utflyktsmål för skridskoburna helglediga.&lt;/p&gt;
&lt;p&gt;&lt;em&gt;De norrbottniska satansverserna&lt;/em&gt; är lite av en bagatell och jag tvivlar på
att den skulle komma upp i hundra sidor i skriven form, men många av
historierna är väldigt underhållande och uppläsningen, som görs av
författarna själva, är mycket bra.&lt;/p&gt;
&lt;h1 id="joanna-russ-the-female-man"&gt;Joanna Russ - &lt;em&gt;The Female Man&lt;/em&gt;&lt;/h1&gt;
&lt;p&gt;&lt;em&gt;The Female Man&lt;/em&gt; är en väldigt svår bok att ha en åsikt om. Det är en bok med
en så tydlig ideologisk kärna att det känns svårt att ha en åsikt om boken
utan att samtidigt föra över det på ideologin. Vi får möte fyra varianter av
samma kvinna som lever i olika parallella världar: en som kommer från en
utopisk framtid där alla män är utrotade, en från en dystopisk framtid där
män och kvinnor har ingått i ett slags evigt krigstillstånd mellan varandra,
en som lever i något sorts utsträckt fyrtiotal och en som kommer från vår
värld. Dessa kvinnor stöter på varandra genom ett generöst hoppande mellan de
olika världarna.&lt;/p&gt;
&lt;p&gt;Det som är bra med &lt;em&gt;The Female Man&lt;/em&gt;: Russ kan verkligen skriva. Det finns
passager här som är ypperligt välkomponerade och sekvenser som är väldigt
roliga.&lt;/p&gt;
&lt;p&gt;Det som är dåligt med &lt;em&gt;The Female Man&lt;/em&gt;: Russ är arg, väldigt arg. Delar man
inte denna ilska är det svårt att inte se det som att hon bitvis är väldigt
orättvis. Man kan förstå hennes utgångspunkt, men här känns det mest som att
hon predikar för de redan övertygade, alternativt endast försöker ventilera
sin egen ilska. I vilket fall som helst så blir resultatet åtminstone för den
här läsaren mest alienerande.&lt;/p&gt;
&lt;h1 id="philip-reeve-mortal-engines"&gt;Philip Reeve - &lt;em&gt;Mortal Engines&lt;/em&gt;&lt;/h1&gt;
&lt;p&gt;Mortal Engines är en Steampunk-artad ungdomsroman som utspelar sig i en
framtid där enorma städer rullar fram över ett postapokalyptiskt och
ökenartat Eurasien och försöker äta upp varandra. Huvudpersonen är en ung
pojke från London som blir indragen i en kamp kring ett uråldrigt
domedagsvapen.&lt;/p&gt;
&lt;p&gt;Detta är en tämligen ordinär äventyrsroman, med många snygga och häftiga
idéer. Personligen hade jag dock ganska stora problem med min Suspension of
Disbelief och jag rekommenderar hellre Karl Schroeders &lt;em&gt;Sun of Suns&lt;/em&gt; (som jag
kommer recensera framöver) om man vill ha en pulpartad äventyrsroman men
steampunkinslag och fantastisk teknologi.&lt;/p&gt;
&lt;h1 id="ray-bradbury-fahrenheit-451"&gt;Ray Bradbury - &lt;em&gt;Fahrenheit 451&lt;/em&gt;&lt;/h1&gt;
&lt;p&gt;Jag har ett problem med Ray Bradbury. Så fort jag läser mer än femtio sidor i
rad av någon av hans romaner eller novellsamling börjar jag hata den. Han
funkar bra om man bara läser någon enstaka novell eller två, men efter det så
så blir hans överemotionella stil närmast outhärdlig.&lt;/p&gt;
&lt;p&gt;Den här boken var bara dum, dum, dum och jag kunde inte tro ett ord av den.
Bradbury är här så sjukt gnällig och så komplett ovillig att verkligen
analysera samhällsproblem istället för att bara klaga på dem att &lt;em&gt;Fahrenheit
451&lt;/em&gt; mest blir pinsam.&lt;/p&gt;
</description>
</item>
<item>
<title>Bokslut 2007: del 2</title>
<pubDate>Sun, 02 Mar 2008 00:00:00 +0000</pubDate>
<link>https://upsala.fandom.se/blogg/bokslut-2007-del-2/</link>
<guid>https://upsala.fandom.se/blogg/bokslut-2007-del-2/</guid>
<description>&lt;p&gt;Jag fortsätter här min  genomgång av alla böcker jag läste ut under 2007. Den första delen kan läsas &lt;a href="./blogg/bokslut_2007_del_1.md"&gt;här&lt;/a&gt;.&lt;/p&gt;
&lt;h1 id="jasper-fforde-the-fourth-bear-ljudbok"&gt;Jasper Fforde - &lt;em&gt;The Fourth Bear&lt;/em&gt; (ljudbok)&lt;/h1&gt;
&lt;p&gt;Det här är den första romanen av Fforde som jag läst och jag kan definitivt
tänka mig att läsa mer av honom. &lt;em&gt;The Fourth Bear&lt;/em&gt; är en typiskt brittisk,
lättsam och humoristisk bok som kan vara väldigt trevlig att läsa om man inte
orkar ge sig på något tyngre, men som inte direkt lämnar något större
avtryck.&lt;/p&gt;
&lt;p&gt;Det här är strukturellt sett väldigt mycket en vanlig deckare, med en
medelålders polis som går sin egen väg som huvudperson. Det som skiljer den
här boken åt är att den utspelar sig i ett England där sagofigurer är
verkliga och lever som en förtryckt minoritet. Fforde skriver ganska bra och
boken är bitvis riktigt rolig. Nu när Pratchett har övergått från att vara
fantasyförfattare till att bli propagandist så kan nog Fforde till viss del
ta hans plats.&lt;/p&gt;
&lt;h1 id="h-g-wells-tidsmaskinen"&gt;H. G. Wells - &lt;em&gt;Tidsmaskinen&lt;/em&gt;&lt;/h1&gt;
&lt;p&gt;Under förra våren läste jag en kurs is science fiction på
litteraturvetenskapliga institutionen här i Uppsala. &lt;em&gt;Tidsmaskinen&lt;/em&gt; var den
första boken jag läste på kursen och alla böcker jag kommer recensera fram
till Bradburys &lt;em&gt;Fahrenheit 451&lt;/em&gt; (undantaget &lt;em&gt;De norrbottniska
satansverserna&lt;/em&gt;) ingick även de i kursen.&lt;/p&gt;
&lt;p&gt;&lt;em&gt;Tidsmaskinen&lt;/em&gt; är en av de allra mest klassiska sf-berättelserna. En namnlös
tidsresenär berättar för en samling viktorianska gentlemen om sin resa in i
en avlägsen framtid där barnsliga och lättjefulla Eloer hålls som boskap av
de vämjeliga och underjordiska Morlockerna. Dessa två folkslag är produkten
av att Englands över- och underklass har levt åtskiljda under årmiljonerna
och Wells använde detta scenario för att peka på de problem som han såg i sin
samtids klassuppdelning.&lt;/p&gt;
&lt;p&gt;Som science fiction lämnar kanske berättelsen en del övrigt att önska;
tidsmaskinen förklaras på ett nästan filosofiskt plan som är ganska
underhållande, men den används ändå mest som ett redskap för att komma &lt;em&gt;någon
annan stans&lt;/em&gt;. Fokuset ligger som sagt istället på den samhälleliga situation
som presenteras i boken. Har man sett den senaste filmen känns det som om
halva berättelsen saknas, men det kan man väl knappast skylla Wells för. I
vilket fall som helst så känns den en smula tunn, men eftersom den samtidigt
är tämligen kort (140 sidor i min utgåva) så är det något som alla som har
ett intresse av science fiction bör och kan läsa.&lt;/p&gt;
&lt;h1 id="mary-shelley-frankenstein"&gt;Mary Shelley - &lt;em&gt;Frankenstein&lt;/em&gt;&lt;/h1&gt;
&lt;p&gt;Brian Aldiss menar i bok &lt;em&gt;The Billion/Trillion Year Spree&lt;/em&gt; att science
fiction-genren startar med &lt;em&gt;Frankenstein&lt;/em&gt;. Jag tror inte att jag kan hålla
med. Visserligen är skapandet av monstret science fiction-artat, men
samtidigt ligger tonen i boken mycket mer åt det gotiska skräckhållet.&lt;/p&gt;
&lt;p&gt;På grund av tidbrist fick jag snabbläsa &lt;em&gt;Frankenstein&lt;/em&gt; och därför tyckte jag
inte att den var alltför hemsk. Hade jag lagt lika mycket tid på den som jag
vanligtvis lägger på böcker hade jag nog funnit den ganska tråkig och träig,
för den är tyvärr inte särskilt välskriven.&lt;/p&gt;
&lt;h1 id="arthur-c-clarke-childhood-s-end"&gt;Arthur C. Clarke - &lt;em&gt;Childhood's End&lt;/em&gt;&lt;/h1&gt;
&lt;p&gt;Det här var andra gången jag läste &lt;em&gt;Childhood's End&lt;/em&gt; och jag tyckte nog
bättre om den den här gången. När jag läste den för ungefär tio år sedan
tyckte jag att den helt enkelt var för dåligt skriven för att kunna tas på
allvar, men nu så kunde lägga fokuset mer på idéerna och det underlättar
nästan alltid när det gäller Clarkes verk.&lt;/p&gt;
&lt;p&gt;Jag har alltid tyckt att det har varit lite underligt att Clarke har varit så
kritisk mot religion när hans böcker för det mesta svämmar över i religiös
metaforik. Böcker som &lt;em&gt;Childhood's End&lt;/em&gt; och &lt;em&gt;2001&lt;/em&gt; må vara grundade i en
rationell världssyn, men samtidigt finns det alltid en tendens att vilja se
det gudomliga i universum och ge det en språkdräkt som nästan är hämtad
direkt ur en religiös tradition.&lt;/p&gt;
&lt;p&gt;I det här fallet fungerar det dock ganska bra. Trots att det inte människorna
i boken inte reagerar realistiskiskt på något sätt så lyckas ändå Clarke
skapa en känslomässig resonans inför de kosmiska händelser som utspelar sig
mot slutet av boken. Jag anser fortfarande att det inte är någotlitterärt
mästerverk, men jag förstår nog bättre nu vad som har gjort att boken fått en
sådan hög status inom sf-världen.&lt;/p&gt;
&lt;p&gt;Den här veckans inlägg blev ganska kort; jag får nog ta igen det nästa vecka.
Så häng i.&lt;/p&gt;
</description>
</item>
<item>
<title>Bokslut 2007: del 1</title>
<pubDate>Sat, 23 Feb 2008 00:00:00 +0000</pubDate>
<link>https://upsala.fandom.se/blogg/bokslut-2007-del-1/</link>
<guid>https://upsala.fandom.se/blogg/bokslut-2007-del-1/</guid>
<description>&lt;p&gt;För två år sedan skrev jag en sammanställning över allt jag läst under 2005
som bland annat publicerades i Folk och Fans i Landet Annien. Förra året kom
jag aldrig till skott att göra det, men nu tänkte jag ta chansen igen och gå
igenom 2007 års läsupplevelser i kronologisk ordning.&lt;/p&gt;
&lt;p&gt;Jag läste 33 böcker under 2007, vilket gör det till det första året sedan jag
började föra bok 2001 som jag tog mig över 30-boksstrecket. Även om det inte
är en särskilt imponerande siffra, så kommer jag dela upp min genomgång på
ett antal postningar.&lt;/p&gt;
&lt;p&gt;Nåväl, låt oss börja.&lt;/p&gt;
&lt;h1 id="mark-helprin-winter-s-tale"&gt;Mark Helprin - &lt;em&gt;Winter's Tale&lt;/em&gt;&lt;/h1&gt;
&lt;p&gt;Ur en rent språklig synvinkel är nog den första roman jag läste ut under 2007
också den bästa. Helprin skriver lika bra som någon annan författare som jag
någonsin läst och inledningen i boken med beskrivningar av det tidiga
1900-talets New York är ett fantastiskt, lyriskt mästerverk. Tyvärr håller
inte hela denna bok lika hög kvalitet; ungefär halvvägs in i boken hoppar
berättelsen fram in i en nära framtid och berättelsens tonvikt skiftas till
en betydligt mindre intressant politisk och filosofisk allegori med religiösa
övertoner.&lt;/p&gt;
&lt;p&gt;Boken har stora likheter med John Crowleys &lt;em&gt;Little, Big&lt;/em&gt;. Båda gigantiska,
lyriska New York-skildringar med starka ickerealistiska inslag och båda har
nog spelat viktiga roller i att etablera Urban Fantasy-genren. Det här är en
tjock bok som kräver en hel del av sin läsare, men för den som är intresserad
av den mer litterära delen av fantasygenren och för den som lägger värde i en
författares språkliga handlag är den närmast ett måste.&lt;/p&gt;
&lt;h1 id="joe-haldeman-the-forever-war"&gt;Joe Haldeman - &lt;em&gt;The Forever War&lt;/em&gt;&lt;/h1&gt;
&lt;p&gt;Det är ganska märkbart hur ofta sf-klassiker är riktiga bladvändare.
Haldemans berömda militär-sf-roman om rymdsoldater som förlorar kontakten med
den värld de är satta att försvara pga relativistiska effekter, är
visserligen driven av starka sf-idéer med klar metaforisk kraft, men det som
slog mig mest av allt var hur ledigt den gled ner. Oavsett hur glada vissa är
att kalla science fiction för &amp;quot;the literature of ideas&amp;quot; så är det nog ändå
gammalt klassiskt pulpberättande som skapar de största avtrycken.&lt;/p&gt;
&lt;h1 id="irmelin-sandman-lilius-bonadea"&gt;Irmelin Sandman Lilius - &lt;em&gt;Bonadea&lt;/em&gt;&lt;/h1&gt;
&lt;p&gt;Sandman Lilius brukar ofta räknas som en av de bästa svenskspråkiga
fantasyförfattarna, men trots att hon främst har skrivit ungdomsfantasy så
lyckades jag missa hennes böcker under min uppväxt. &lt;em&gt;Bonadea&lt;/em&gt; är en lågmäld
historia om en föräldralös flicka i den fiktiva staden Tulavall som tröttnar
på barnhemmet där hon bor och bestämmer sig för at flytta in på vinden
ovanför stadens bageri. Boken handlar främst om flickans liv i staden där hon
försörjer sig på att springa ärenden åt dess innevånare. Fantasydelen av
berättelsen är väldigt återhållen och består endast av några få scener med
övernaturligheter och på det stora hela känns berättelsen som en ganska
traditionell ungdomsroman, som inte är en miljon mil från exempelvis Astrid
Lindgren. Som vuxen läsare ter sig &lt;em&gt;Bonadea&lt;/em&gt; ganska mycket som en bagatell,
men den var trots detta en trevlig bekantskap och jag kan nog tänka mig att
återvända till Sandman Lilius värld.&lt;/p&gt;
&lt;h1 id="gene-wolfe-exodus-from-the-long-sun"&gt;Gene Wolfe - &lt;em&gt;Exodus from the Long Sun&lt;/em&gt;&lt;/h1&gt;
&lt;p&gt;Johan tog i det föregående inlägget på den här bloggen upp frågan om
favoritförfattare. Till skillnad från honom så har jag faktiskt en sådan:
Gene Wolfe. Det måste tyvärr här sägas att han inte blivit förlänad denna
status tack vare &lt;em&gt;Exodus from the Long Sun&lt;/em&gt; eller &lt;em&gt;The Book of the Long Sun&lt;/em&gt;,
vilken är serien som &lt;em&gt;Exodus&lt;/em&gt; är den sista delen i. &lt;em&gt;The Book of the Long
Sun&lt;/em&gt; handlar om prästen Patera Silk, som blir indragen i ett inbördeskrig på
The Whorl, ett enormt cylinderformat generationsrymdskepp på väg mot ett
okänt mål. Serien börjar mycket lovande med &lt;em&gt;Nightside the Long Sun&lt;/em&gt;, men
tyvärr blir varje efterföljande del mer långdragen och mindre intressant och
när Wolfe väl kommit fram till &lt;em&gt;Exodus&lt;/em&gt; är det närmast oläsligt. Den här
boken tog mig över fyra år att läsa ut, då jag sällan klarade av att läsa mer
än femtio sidor innan jag tröttnade och lade den åt sidan. Den enda
anledningen till att jag ville läsa ut den är att det sägs att uppföljaren
&lt;em&gt;The Book of the Short Sun&lt;/em&gt; är betydligt bättre.&lt;/p&gt;
&lt;p&gt;Enligt min åsikt har Wolfe en benägenhet att bli väldigt pratig när han inte
riktigt är inspirerad och jag tycker mig definitivt se symptom av detta här.
Folk måste diskutera allt i oändlighet och beskriva saker in i minsta detalj
och detta blir som sagt väldigt påfrestande efter ett tag. När Patera Silks
käresta här börjar beskriva varför det inte är så kul att ha stora bröst som
man kan tro var jag SÅ HÄR nära att slänga boken i väggen.&lt;/p&gt;
&lt;p&gt;Nej, läs &lt;em&gt;The Book of the New Sun&lt;/em&gt;, &lt;em&gt;The Fifth Head of Cerberus&lt;/em&gt;, &lt;em&gt;Peace&lt;/em&gt;
eller &lt;em&gt;The Island of Doctor Death and Other Stories and Other Stories&lt;/em&gt;
istället; de är äkta mästerverk.&lt;/p&gt;
&lt;h1 id="mikael-niemi-svalhalet"&gt;Mikael Niemi - &lt;em&gt;Svålhålet&lt;/em&gt;&lt;/h1&gt;
&lt;p&gt;Den här boken lyssnade jag på som ljudbok, och den passade ypperligt i detta
format. Mikael Niemi läser själv ur boken som består av en räcka löst
sammanhängande berättelser som känns som de har sitt ursprung i en klart
muntlig humoristisk tradition. Inspiration från Douglas Adams Liftarserie är
uppenbar, men Niemi har ett tydligt norrländskt perspektiv och en personlig
berättarröst, vilket gör att han blir långt ifrån någon epigon.&lt;/p&gt;
&lt;p&gt;Eftersom detta är en av de få svenska sf-böckerna som publicerats under de
senaste åren känns det som något som de flesta borde läsa och borde kunna
gilla.&lt;/p&gt;
&lt;h1 id="gene-wolfe-the-devil-in-a-forest"&gt;Gene Wolfe - &lt;em&gt;The Devil in a Forest&lt;/em&gt;&lt;/h1&gt;
&lt;p&gt;&lt;em&gt;The Devil in a Forest&lt;/em&gt; är en kort ungdomsroman och handlar om en ung
föräldrarlös pojke i en namnlös medeltida by. En Robin Hood-liknande
stråtrövare bor i skogen utanför byn och pojken dras tills hans romantiska
livsstil. Wolfe utnyttjar denna utgångspunkt för skriva en moralistisk
berättelse om personligt ansvar och bedrägliga dragningskraften hos de
laglösa.&lt;/p&gt;
&lt;p&gt;Som bäst är denna bok under en nattlig vandring till en uråldrig gravhög. Här
kommer Wolfes förmåga att blanda det övernaturliga med det vardagliga fram
som bäst, men boken innehåller även den långa sekvenser med detaljerade
beskrivningar av ytterst triviala detaljer. Inte heller detta är en av Wolfes
bättre romaner, men det slår i alla fall &lt;em&gt;Exodus from the Long Sun&lt;/em&gt;.&lt;/p&gt;
&lt;p&gt;Fortsättning följer…&lt;/p&gt;
</description>
</item>
</channel>
</rss>
