<?xml version="1.0" encoding="utf-8"?>
<rss xmlns:atom="http://www.w3.org/2005/Atom" version="2.0">
<channel>
<title>Upsalafandom</title>
<link>https://upsala.fandom.se</link>
<description>Sällskap för vetenskaplig vitterhet</description>
<language>sv</language>
<atom:link href="https://upsala.fandom.se/taggar/librarything/rss.xml" rel="self" type="application/rss+xml"/>
<lastBuildDate>Tue, 27 May 2008 00:00:00 +0000</lastBuildDate>
<item>
<title>Det var svårt det här…</title>
<pubDate>Tue, 27 May 2008 00:00:00 +0000</pubDate>
<link>https://upsala.fandom.se/blogg/det-var-svart-det-har/</link>
<guid>https://upsala.fandom.se/blogg/det-var-svart-det-har/</guid>
<description>&lt;p&gt;…att lyckas blogga kontinuerligt. Just nu är min stora fritidssysselsättning
att föra över min och Linnéas bokkatalog från en FileMaker Pro-baserad
databas till &lt;a href="http://www.librarything.com/catalog/anglemark"&gt;LibraryThing&lt;/a&gt;.
Det går ganska geschwint, men det är ett par böcker, så det tar tid. Jag
upptäcker dubletter som jag inte visste om - vårt ena exemplar av Michael
Crichtons &lt;em&gt;Det stora tågrånet&lt;/em&gt; hade författarens namn felstavat på
omslaget (&lt;em&gt;Chrichton&lt;/em&gt;) och hade därför lyckats smyga sig in obemärkt i
katalogen - men det är ju en av finesserna med LibraryThing: eftersom
databasen noterar att olika utgåvor är samma verk så får man hjälp med att
identifiera dubletter. Nu tror jag i och för sig inte att vi har så värst
många fler dubletter som vi inte visste om.&lt;/p&gt;
&lt;p&gt;I övrigt fylls kvällarna av kommittémöten inför kongresser jag är med att
arrangera - &lt;a href="http://kontext2008.se"&gt;Kontext&lt;/a&gt; och &lt;a href="http://www.imagicon.se"&gt;Imagicon
2&lt;/a&gt; -, pubmöten samt
&lt;a href="https://en.wikipedia.org/wiki/Angel_%28TV_series%29"&gt;Angel&lt;/a&gt;. Vi har aldrig
varit särskilt förtjusta i Angel-figuren i Buffy, men tänkte att vi till slut
skulle ge serien en chans, och det har den väl på det hela taget visat sig
värd än så länge, även om den är ruskigt ojämn.&lt;/p&gt;
</description>
</item>
<item>
<title>Bokmani</title>
<pubDate>Mon, 21 Apr 2008 00:00:00 +0000</pubDate>
<link>https://upsala.fandom.se/blogg/bokmani/</link>
<guid>https://upsala.fandom.se/blogg/bokmani/</guid>
<description>&lt;p&gt;&lt;a href="./blogg/manga_bocker_blir_det.md"&gt;Precis som i Åkas fall&lt;/a&gt; kretsar mina tankar runt böcker för närvarande. Jag har ett både komplicerat och okomplicerat förhållande till böcker. Jag gillar böcker, jag gillar att läsa, jag gillar de fysiska exemplaren. Bibliotek var magiska platser för mig som liten, kanske för att vi inte hade några enorma mängder böcker hemma. Något hundratal, inte fler. Ganska normalt, antar jag.&lt;/p&gt;
&lt;p&gt;Jag kan egentligen inte motivera varför jag vill behålla volymerna efter att jag har läst dem. Visst är det praktiskt att kunna plocka fram en bok igen och slå upp något man letar efter, men det är mest ett svepskäl - det är egentligen inte värt den plats de tar. Det rummet skulle kunna användas till mycket annat, och man kan som bekant ingenting ta med sig när man dör. Men böcker är något slags kombination av snuttefilt och statussymbol för mig, antagligen en direkt följd av hur jag såg på böcker som liten. Det är nog säkrast att fortsätta att samla på sig dem, för sinnesfridens skull.&lt;/p&gt;
&lt;p&gt;Att tankarna löper i bibliofila banor just nu beror på att jag till slut har börjat att föra över vår bokkatalog från FileMaker till &lt;a href="http://www.librarything.com/catalog/anglemark"&gt;LibraryThing&lt;/a&gt;. Vårt exemplar av FileMaker Pro är gammalt, en ny licens är dyr, och så är det ett meckel med att exportera posterna så att jag kan lägga upp dem på webben. Och på webben vill jag ha dem, så att jag kan komma åt listan enkelt när jag är ute och reser och står och begrundar huruvida vi redan har en bok eller inte. Vad jag däremot inte insåg innan jag började, är hur viktigt det är för mig att ha omslagsbilder på så många böcker som möjligt i katalogen. De tar alldeles för lång tid att leta reda på i de fall där det inte finns någon färdig bild i LibraryThing, men jag lägger ändå ned den tiden. Suck.&lt;/p&gt;
</description>
</item>
</channel>
</rss>
